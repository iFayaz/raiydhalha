---
id: 718
title: 'ފުޓުބޯޅަވަންތަ ޢާއިލާގެ އަގުހުރި ބާނީ  ބަނަފްސާގޭ އާދަމް ޢީސާ ( 1927 &#8211; 2009 )'
date: 2019-09-17T17:08:59+00:00
author: Admin
layout: post
guid: https://raiydhalha.com/?p=718
permalink: /?p=718
tie_views:
  - "435"
  - "435"
  - "435"
  - "435"
xyz_smap:
  - "1"
  - "1"
  - "1"
  - "1"
xyz_smap_insert_og:
  - "0"
  - "0"
  - "0"
  - "0"
slide_template:
  - default
  - default
  - default
  - default
tie_post_head:
  - standard
  - standard
  - standard
  - standard
tie_sidebar_post:
  - tiepost-108-section-3179
  - tiepost-108-section-3179
  - tiepost-108-section-3179
  - tiepost-108-section-3179
image: /wp-content/uploads/2019/09/image1-1.jpeg
categories:
  - ކުޅިވަރު
  - ފުޓްބޯޅަ
tags:
  - ރެފްރީން
  - ކުޅިވަރު
  - ފުޓްބޯޅަ
---
ހުނަރާއި ހިލްމަކީ ޢާއިލީގޮތުން ވާރުތަވާކަމެކޭ ބުނެވިދާނެހެއްޔެވެ؟ އެކަމުގައި ހަގީގަތެއް ވާކަމަށް ގަބޫލުކުރެވޭހެއްޔެވެ؟ އާނއެކެވެ! ހަމަގައިމުވެސް އަޅުގަނޑު މިކަމަކާ ދެބަހެއްނުވާނަމެވެ. މީދޫގެ ކާބަފައިންނާއި ހަމައިން އަދުގެ ޖީލާއި ހަމައަށް ވިސްނުންތެރިކަމާއެކު ނަޒަރު ހިނގާލެވިއްޖެނަމަ ތިޔަ ކިއުންތެރިންނަށްވެސް ލަހެއްފަހެއްނުވެ މިކަން ފަހުމްވެގެންދާނެއެވެ. އެހެނީ ތަފާތު ހުނަރުވެރި ޢާއިލާތައް މީދޫގައި އެހާމެ ގިނައެވެ. މިއީ އަޅުގަނޑުގެ އުފަންބިމަކީ މީދޫއަށްވީތީވެ ލިޔެލާ ޢިބާރާތެއްނޫނެވެ. މިއީ ސާފު ތެދު ހަގީގަތެވެ. މީދޫގެ ހަމަ ކޮންމެ ޢާއިލާއެއްގެތެރެއިންމެ، އެކި ރޮނގުރޮނގަށް އުފެދިފައިވާ ޝައުގުވެރިކަމާއި، ބިނާކުރެވެމުންދާ ހުނަރުވެރި ދަރިންގެ ފއަސްލަކީ މީދޫގެ ކާބަފައިންނެވެ. އެބޭކަލުންނާއި ބޭކަނބަލުންގެ ހުނަރުވެރިކަމެވެ. ފަންނުވެރިކަމާއި ހިލްމުވެރިކަމެވެ. އެފަދަ ކާބަފައިންގެ ސަފުން މިލިޔުން މި ޚާއްޞަކޮށްލަނީ ރ.މީދޫ ފަޚްރުވެރި ކުރުވައިދިން ޚިކުމަތްތެރި ބަޠަލަކަށެވެ. ހަރުދަނާ ޖީލެއް ބިނާކުރުވި އަގުހުރި ޝަހްސިއްޔަތަކަށެވެ. ރަށުގެ ތާރީޚުން ވިދާ ބަބުޅާލި އަލިގަދަ ތަރިއަކަށެވެ. އެއީ ބަނަފްސާގޭ އާދަމް ޢީސާ ޢާއްމުކޮށް މުޚާތަބްކުރެވުނު ނަމުންނަމަ ކެންދޫ އާބެއެވެ.

ބަނަފްސާގޭ އާދަމް ޢީސާ ( ކެންދޫ އާބެ ) ދުނިޔޭގެ އަލިކަން ދެކެވަޑައިގެންނެވީ މީލާދީ ސަނަތުން 1927 ވަނަ އަހަރުގައެވެ. ޅައިރުގެ އެކުވެރިން ވިދާޅުވެލައްވާގޮތުންނަމަ އެއީ ސަކަ، ސަމާސާ މިޒާޖެއްގެވެރި އެކެވެ. އާދަމް ޢީސާގެ ދަރިކަލުން ރޯޒްމީޑް އަސްލަމް އާދަމް ( 61 އަހަރު ) އާއި، ބަނަފްސާގޭ މުޙައްމަދު އާމިރު ( 51 އަހަރު ) އާއި ދަރިކަނބަލުން ޝަބްނަމީގޭ ޢާބިދާ އާދަމް ( 57 އަހަރު ) އާއި، ފެމޯރާގޭ އާމިނަތު އާދަމް ( 54 އަހަރު ) އަދި މާއޮޅު ޢަޒީޒާ އާދަމް ( 45 އަހަރު ) ފާހަގަކުރެއްވިގޮތުން އެއީ ހަރުދަނާ ހިތްހެޔޮ ބަފައެކެވެ. ހުރިހާ ޢުމުރަކާމެގުޅޭ އެންމެންގެ އެކުވެރިއެކެވެ. ވިސްނުންތެރި އާރުކާޓީއެކެވެ.<figure id="attachment_728" style="max-width: 890px" class="wp-caption alignnone">

<img class="size-full wp-image-728" src="http://localhost/raiydhalha/wp-content/uploads/2019/09/image2-1.jpeg" alt="" width="890" height="1280" srcset="http://localhost/raiydhalha/wp-content/uploads/2019/09/image2-1.jpeg 890w, http://localhost/raiydhalha/wp-content/uploads/2019/09/image2-1-209x300.jpeg 209w, http://localhost/raiydhalha/wp-content/uploads/2019/09/image2-1-768x1105.jpeg 768w, http://localhost/raiydhalha/wp-content/uploads/2019/09/image2-1-712x1024.jpeg 712w" sizes="(max-width: 890px) 100vw, 890px" /> <figcaption class="wp-caption-text">ފުޓްބޯޅަވަންތަ އާއިލާގެ އަގުހުރި ބާނީ ބަނަފްސާގޭ ޢާދަމް ޢީސާ</figcaption></figure> 

އާދަމް ޢީސާވަނީ އެކި ރޮނގުރޮނގުން މި މީދޫގެ ފަސްގަނޑަށް އަގު ނުކުރެވޭނެފަދަ ގިނަގުނަ ޚިދުމަތްތަކެއް ކޮށްދެއްވާފައެވެ. މިގޮތުން އެބޭފުޅާވަނީ ރ. އަތޮޅު ތަޢުލީމީ މަރުކަޒުގެ ޕިޔޯނުކަމުގެ މަގާމު އަދާކުރައްވައި ދަރިވަރުންގެ  އަޚްލާގާއި ތަރުބިއްޔަތު ހަރުދަނާކުރުމަށްޓަކައި ބަހާއިޢަމަލުން މިންނެތް މަސައްކަތްޕުޅުތައް ކޮށްދެއްވާފައެވެ. މުޖުތަމަޢު އިސްލާޙްކުރުމަށްޓަކައި ސީދާގޮތުންނާއި ނުސީދާގޮތުން ބާރުއަޅުއްވާފައެވެ. މިގޮތުން އެމަނިކުފާނުވަނީ އެމުއައްސަސާއަށް މެދުނުކެނޑި 15 އަހަރަށްވުރެ ދިގުމުއްދަތެއްގައި ޚިދުމަތްކުރައްވައި ޝަރަފްވެރިކަމުގެ ހަނދާނީ ފިލާ ޚާޞިލް ކުރައްވާފައެވެ. އާދަމް ޢީސާ ސާބިތުކަމާއެކު ޚިދުމަތުގައި ދެމިހުންނަވައިގެން އެބޭފުޅާގެ އަގުހުރި ވަގުތުތައް ހޭދަ ކުރެއްވީ ރަށުގެ ކުރިމަގަށްޓަކައެވެ. މިކަމުގެ ރަމްޒަކީ ރައްޔިތުންގެ އިޚްތިރާމާއި ލޯބި އެބޭފުޅާއަށް މިލްކުވެ އެއީ ނަމޫނާ ޝަހްސިއްޔަތަކަށް ވެގެންދިއުމެވެ. ރ.އަތޮޅު ތަޢުލީމީ މަރުކަޒުގައި މިހާރުވެސް ރައްކާކުރެވިފައިވާ އިހުގެ ރަނގަބީލަކީވެސް އެބޭފުޅާގެ ޚިދުމަތްތަކާއި ގުޅިލާމެހިފައިވާ ނިޝާނެކެވެ.

އާދަމް ޢީސާ އަކީ އިޖުތިމާޢީ މައިދާނުގައި ނުހަނު ޚަރަކާތްތެރި، މަގުބޫލު، އެހާމެ ކަމުވޮށި ޝަހްސެކެވެ. މިގޮތުން އެބޭފުޅާވަނީ މީދޫ ހުޅަނގު އަވަށުގެ އިސް ބޭބޭކަލުންގެ ސަފުން ޖާގަ ހޯއްދަވާފައެވެ. މީދޫ އެކުވެރި ކުލަބުގެ މަތީފަޑީގައި ހަރަކާތްތެރިވެލައްވައި އަވަށުގެ ތަރައްގީއާއި ކުލަބުގެ ކުރިއެރުމަށް ކުރެވުނު ހަމަކޮންމެ ކަމެއްގައި ޖޯޝާއި ފޯރިން ބައިވެރިވެ ޖާނާއި މާލުން ގުރުބާނީތައް ވެލައްވާފައެވެ.<figure id="attachment_727" style="max-width: 720px" class="wp-caption alignnone">

<img class="size-full wp-image-727" src="http://localhost/raiydhalha/wp-content/uploads/2019/09/image3.jpeg" alt="" width="720" height="850" srcset="http://localhost/raiydhalha/wp-content/uploads/2019/09/image3.jpeg 720w, http://localhost/raiydhalha/wp-content/uploads/2019/09/image3-254x300.jpeg 254w" sizes="(max-width: 720px) 100vw, 720px" /> <figcaption class="wp-caption-text">އަގުވަޒަންކުރުމުގެ ގޮތުން ޢާދަމް ޢީސާއަށް ލިބިލެއްވި ހަދާނީ ފިލާ</figcaption></figure> 

އާދަމް ޢީސާ އަކީ ހިތްގައިމު އަޑެއްގެ ވެރިއެކެވެ. ބަލާޢާތްތެރިގޮތެއްގައި މަޚްރަޖުން ކީރީތި ގުރުއާނާއި މަދަޙަޘަނާ ވިދާޅުވެލެއްވި ފަސާޙާތްތެރި ބޭކަލެކެވެ. ފަރިއްސާއި ރައިވަރު ވިދާޅުވެލައްވާފައިވަނީ ފަރިތަކަމާއެކު އަސަރުން ފުރިގެންވީ ރީތި އަޑަކުންނެވެ. އާދަމް ޢީސާގެ ޚާއްޞަ އެހެން ސިފައެއްވެސް އެބައޮތެވެ. އެބޭފުޅާގެ ދަރިދަރިކަލުންނާއި ދަރިދަރިކަނބަލުން އިއްތިފާގުވެލައްވާގޮތުގައި އެއީ ދަރީން ތަރުބިއްޔަތުކުރުމުގައި ނަމޫނާދެއްކެވި ލާމަސީލު މިސާލެކެވެ.  ދަރިންނާއިމެދު ކަންކުރެއްވުމުގައި ތަފާތކުރުމެއް ގެންގުޅުއްވާފައެއްނުވެއެވެ. ޢަމަލުކުރެއްވީ ޢަދުލުވެރިކަމާއެކު ހަމަހަމަ އުސޫލަކުންނެވެ. އެންމެފާހަގަކޮށްލެވޭ އެއްކަމަކީ ކާފަ ދަރިންނާމެދު އިންސާފުވެރިވެލައްވައި އެދަރީން ރިވެތި އަޚްލާގުން ޒީނަތްތެރިކޮށް ފުރިހަމައަށް ތަރުބިއްޔަތުކުރެއްވުމަށް ގަދައަށް ބާރުއަޅުއްވާފައިވާކަމެވެ.

&#8221; ބައްޕަ ވަރަށް ހިތްވަރުގަދަވާނެ. ދަރިންދެކެ ވަރަށް ލޯބިވާނެ. ވަރަށް ގަވާއިދުން ހުރިހާ ކާފަދަރިންނަށްވެސް ކަންތައްތައްކޮށްދޭނީ. އެއްވެސް ކަހަލަ ތަފާތުކުރުމެއްނެތި ވަރަށް ހަމަހަމަކަން ގެންގުޅޭނެ. ދީނީކަންކަމަށް ވަރަށް ފަރުވާތެރިވާނެ. ކާފަދަރިންނަށް ގުރުއާންކިޔަވައިދީ ނަމާދުގައިކިޔާ ތަކެތި ދަސްކޮށްދޭން ވަރަށް ބާރުއަޅާނެ. ރަށުގެ ތަރައްގީއަށްކުރެވޭ މަސައްކަތްތަކާ ކުލަބުގެ ކަންތައްތަކުގަވެސް ހުޅަނގު އަވަށުފަރާތުން ބައްޕަ އަބަދުވެސް އިސްކޮށް ބައިވެރިވާނެ. &#8221; މިއީ އާދަމް ޢީސާގެ ދަރިކަލުން އަސްލަމް އާދަމް އޭނާގެ ބައްޕައާއިމެދު ފައުޅުކޮށްލި ޝުޢޫރެވެ.

އާދަމް ޢީސާ ޚާއްސަވެގެންދިޔަ އަނެއްރޮނގަކީ ކުޅިވަރެވެ. ވަކީންޚާޢްސަގޮތެއްގައި ފުޓްބޯޅައެވެ. އެއީ  އެދުވަސްވަރުގެ 1 ނަމްބަރު ގޯލްކީޕަރެވެ. އެންމެ ފާހަގަކޮށްލެވުނު ރެފްރީ ވެސްމެއެވެ. ސުމުއްވުލް އަމީރު އަންނަބީލް މުޙައްމަދު އަމީންގެ ދައުރުގައި މީދޫ ފުޓުބޯޅަ ޓީމުގެ ގޯލް ބެލެހެއްޓުމުގެ ޒިންމާ އުފުލި ފަހުލަވާނަކީ އެއީއެވެ. އޭރުގެ ފަރިތަކުރުންތަކާއި އެކުވެރިކަމުގެ ފުޓުބޯޅަ މެޗުތަކުގައި އެންމެ ގިނައިން ރެފްރީކަން ކުރެއްވި އެއް ބޭކަލަކީވެސް އެއީއެވެ. ކުރީގެ ބޮޑުކަތީބު ދޭލިޔާގޭ ޢީސާ ޙުސައިންކަލޭފާނު ( 86 އަހަރު ) ހެޔޮ ހާލުގައި ހުންނެވި ދުވަސްވަރު ވިދާޅުވެލެއްވިގޮތުން އާދަމް ޢީސާ އަކީ މީދޫގެ ފުޓުބޯޅައިން ފާހަގަކޮށްލެވުނު ޚިދުމަތްތެރިއެކެވެ. އޭރުގެ މަޝްހޫރު ކުޅުންތެރިޔާ ދެތަނޑިމާގޭ ޢަލީ އިބްރާހީމް ( 81 އަހަރު ) ސިފަކުރެއްވިގޮތުން އެދުވަސްވަރު ދަނޑުމަތީ އެންމެ ފާޑުވެރި ގޯލު ކީޕަރަކީ އާދަމް ޢީސާއެވެ. އެހެންކަމުން އެއީ ހަމައެކަނި މަޝްހޫރު ގޯލްކީޕަރެއްނޫނެވެ. އޭރުގެ އެންމެ މަގުބޫލް ރެފްރީ އަކީވެސް އެއީއެވެ.

ދެން އޮތީ ސުރުހީގައިއެވާ ޢިބާރާތް މިނެކިރާލުމެވެ. ތަކުރާރު ކޮށްލުން ކީއްތޯއެވެ؟ ލައްބައެވެ. &#8221; ފުޓްބޯޅަ ވަންތަ ޢާއިލާގެ އަގުހުރި ބާނީ އަކީ ބަނަފްސާގޭ އާދަމް ޢީސާއެވެ. &#8221; މިކަން މީދޫގެ ފުޓުބޯޅައިން ވަރަށް ރަނގަޅަށް ފަހުމްވެގެންދެއެވެ. މީގެ މިސާލުތައް ނެންގެވުމަށް ތާރީޚީ ފަތްފުށްތައް ނިއުޅާލާކަށް ނުޖެހޭނެއެވެ. ދާދި ގާތުން މީގެ ހެކިތައް ފެންނަން ހުރީތީއެވެ. ރަނގަޅަށް ވިދާޅުވެލައްވާށެވެ!

އާދަމް ޢީސާގެ ކާފަ ދަރިދަރިންކުރެ މާއޮޅު ޙަސަން ފަވާޒާއި، މުޙައްމަދު ފަރުޙާނަކީ މިއަދު މި މީދޫގެ ފުޓުބޯޅަ މުބާރާތްތަކުންނާއި މެޗްތަކުން އެންމެ ގިނައިން ފެންނަ ހަމައެހެންމެ އެންމެ އިތުބާރުހިފޭ ޒުވާން ރެފްރީންނެވެ. ފުޓުބޯޅަ މުބާރާތެއް ފެށުމާއި ގުރުއަތުލުމުގެ ޚާއްޞަ ރަސްމިއްޔާތު މީޑިޔާގެ ޒަރީޢާއިން ބެލުންތެރިންނާއި ހަމައަށް ފަރިތަކަމާއެކު ގެނެސްދެއްވުމުގައި އެންމެ މަގުބޫލް އެއް ހުށައެޅުންތެރިއަކީ މާއޮޅު އިބްރާހީމް ރަފްހާނެވެ. މީދޫގެ ފުޓްބޯޅަ ޓީމްތައް އުފެއްދުމާއި ކުޅުންތެރިން ބިނާކުރުމުގައި ދަނޑުމަތިންނާއި ބެންޗުތަކުންނާއި ދަނޑުބޭރުން  ޢާއްމުކޮށް ފެންނަ އެއް މޫނަކީ ހަމައެގޭ ޙުސައިން އަޔާޒެވެ. ރަށުގެ ގައުމީ ޓީމުގެ ފުރަތަމަ 11 އިން ޖާގަދެވޭ، ކޯޗުންގެ އިތުބާރާއި ގަދަރު ލިބިފައިވާ ހަމައެހެންމެ އެއް ފެންވަރެއްގައި ކުޅުންގަނޑު ދަމަހައްޓަމުންދާ މުޅި މީދޫ ފަޚްރުވެރިކުރުވައިދޭ ގަދަ ހުނަރުވެރި ދެކުޅުންތެރިންނަކީ ރޯޒްމީޑް  ޢަބްދުލްމުޙައިމިނާއި މުޙައްމަދު އާޞިފެވެ. ކޯޗުންނާއި އޮފިޝަލުންގެތެރެއިން ރަށުގެ ފުޓުބޯޅައަށްޓަކައި އިޚްލާޞްތެރިކަމާއެކު ޚިދުމަތްކުރައްވައި ކުޅުންތެރިންގެ އިޚުތިރާމާއި ލޯބި ހޯއްދަވާފައިވާ ދެބެއިންނަކީ ޝަބްނަމީގޭ މުޙައްމަދު ފާއިލް އާއި ހާޝިމް އަޙްމަދެވެ. ރަށުން ބޭރުގައި ދިރިއުޅެމުންދާ ރަށުގެ ޒުވާނުންގެތެރެއިން އެކި ޓީމްތަކުގެ ސަމާލުކަން ހޯދާފައިވާ އެއްކުޅުންތެރިއަކީ ލައިލަކްވިއު އިބްރާހީމް ރަޝީދެވެ. ވަކި ހިސާބަކުން ކުޅިވަރުގެ މައިދާނުން ފަނޑުވެގެންދިޔަނަމަވެސް، ކާފަ ފަދައިން ފާޑުވެރިކަންމަތީ ކުރިހޯދަމުންއައި ޖޯރުހުރި ކީޕަރަކީ ބަނަފްސާގޭ ޢަލީ ޔަޒީދެވެ. ޔަޒީދު ފުޓުބޯޅަ ކުޅުމާއިދުރުވެ ކީޕަރުގެ މަގާމުން މިއަދު ފެންނަމުންނުދާކަމީ މީދޫގެ މުޅި ފުޓުބޯޅަ ޢާއިލާއިންވެސް ޖަވާބު ހޯދަންޖެހޭވަރުގެ ސުވާލެކެވެ. ޝަބްނަމީގޭ ޢަބްދުލްމަޖީދާއި، ފެމޯރާގޭ މުޙައްމަދު އަރީފްގެ އިތުރުން އެގޭ އަޙްމަދު ޢާރިފަކީވެސް ފުޓުބޯޅައިގެ ފޯރި މީދޫގެ ފަސްގަނޑުން ފަނޑުވިޔަނުދީ &#8221; އެއްރަށެއް އެއްބައެއް&#8221; ގެ ޝިޔާރުގެދަށުން ފަރުދާގެ ފުރަގަހުންވިޔަސް ހިތްވަރުދެމުންދާ ފުޓުބޯޅައަށް ލޯބިކުރާ ޒުވާނުންނޭ ދެންނެވުންމިއީ ދޮގަކަށްނުވާނެއެވެ.

<div id='gallery-4' class='gallery galleryid-718 gallery-columns-4 gallery-size-thumbnail'>
  <figure class='gallery-item'> 
  
  <div class='gallery-icon landscape'>
    <a href='http://localhost/raiydhalha/?attachment_id=724'><img width="150" height="150" src="http://localhost/raiydhalha/wp-content/uploads/2019/09/image6-150x150.jpeg" class="attachment-thumbnail size-thumbnail" alt="" aria-describedby="gallery-4-724" /></a>
  </div><figcaption class='wp-caption-text gallery-caption' id='gallery-4-724'> މާއޮޅު އިބްރާހިމް ރަފްހާން، މުބާރާތެއް ފެށުމުގެ ރަސްމިއްޔާެއްގެ ތެރެއިން </figcaption></figure><figure class='gallery-item'> 
  
  <div class='gallery-icon landscape'>
    <a href='http://localhost/raiydhalha/?attachment_id=723'><img width="150" height="150" src="http://localhost/raiydhalha/wp-content/uploads/2019/09/image8-150x150.jpeg" class="attachment-thumbnail size-thumbnail" alt="" aria-describedby="gallery-4-723" /></a>
  </div><figcaption class='wp-caption-text gallery-caption' id='gallery-4-723'> ލައިލަކްވިޔު އިބްރާހިމް ރަޝީދު </figcaption></figure><figure class='gallery-item'> 
  
  <div class='gallery-icon landscape'>
    <a href='http://localhost/raiydhalha/?attachment_id=721'><img width="150" height="150" src="http://localhost/raiydhalha/wp-content/uploads/2019/09/image10-150x150.jpeg" class="attachment-thumbnail size-thumbnail" alt="" aria-describedby="gallery-4-721" /></a>
  </div><figcaption class='wp-caption-text gallery-caption' id='gallery-4-721'> މާއޮޅު ހަސަން ފަވާޒް، ހުސެއިން އަޔާޒް އަދި އިބްރާހިމް ރަފްހާން </figcaption></figure><figure class='gallery-item'> 
  
  <div class='gallery-icon portrait'>
    <a href='http://localhost/raiydhalha/?attachment_id=725'><img width="150" height="150" src="http://localhost/raiydhalha/wp-content/uploads/2019/09/image5-150x150.jpeg" class="attachment-thumbnail size-thumbnail" alt="" aria-describedby="gallery-4-725" /></a>
  </div><figcaption class='wp-caption-text gallery-caption' id='gallery-4-725'> ރޯޒްމީޑު އަބްދުލް މުހައިމިނާއި އަޙުމަދު އާސިފް، އެކުވެރި ކްލަބު ޖާޒީގައި </figcaption></figure><figure class='gallery-item'> 
  
  <div class='gallery-icon landscape'>
    <a href='http://localhost/raiydhalha/?attachment_id=720'><img width="150" height="150" src="http://localhost/raiydhalha/wp-content/uploads/2019/09/image11-150x150.jpeg" class="attachment-thumbnail size-thumbnail" alt="" aria-describedby="gallery-4-720" /></a>
  </div><figcaption class='wp-caption-text gallery-caption' id='gallery-4-720'> މާއޮޅު ހުސެއިން އަޔާޒާއި ހަސަން ފަވާޒް އަދި މުޙައްމަދު ފަރުހާން </figcaption></figure><figure class='gallery-item'> 
  
  <div class='gallery-icon landscape'>
    <a href='http://localhost/raiydhalha/?attachment_id=722'><img width="150" height="150" src="http://localhost/raiydhalha/wp-content/uploads/2019/09/image9-150x150.jpeg" class="attachment-thumbnail size-thumbnail" alt="" aria-describedby="gallery-4-722" /></a>
  </div><figcaption class='wp-caption-text gallery-caption' id='gallery-4-722'> ބަނަފްސާގެ ޢަލީ ޔަޒީދު، މީދޫ ފުޓްބޯޅަ ޓީމްގެ ގޯލް ކީޕަރ ޖާޒީގައި </figcaption></figure><figure class='gallery-item'> 
  
  <div class='gallery-icon landscape'>
    <a href='http://localhost/raiydhalha/?attachment_id=732'><img width="150" height="150" src="http://localhost/raiydhalha/wp-content/uploads/2019/09/image3-1-150x150.jpeg" class="attachment-thumbnail size-thumbnail" alt="" aria-describedby="gallery-4-732" srcset="http://localhost/raiydhalha/wp-content/uploads/2019/09/image3-1-150x150.jpeg 150w, http://localhost/raiydhalha/wp-content/uploads/2019/09/image3-1-300x300.jpeg 300w, http://localhost/raiydhalha/wp-content/uploads/2019/09/image3-1.jpeg 743w" sizes="(max-width: 150px) 100vw, 150px" /></a>
  </div><figcaption class='wp-caption-text gallery-caption' id='gallery-4-732'> ސަބުނަމީގޭ ހާސިމް އަހުމަދު، މުޙައްމަދު ފާއިލް އަދި ޢަބްދުލް މަޖީދު </figcaption></figure><figure class='gallery-item'> 
  
  <div class='gallery-icon landscape'>
    <a href='http://localhost/raiydhalha/?attachment_id=726'><img width="150" height="150" src="http://localhost/raiydhalha/wp-content/uploads/2019/09/image4-150x150.jpeg" class="attachment-thumbnail size-thumbnail" alt="" aria-describedby="gallery-4-726" /></a>
  </div><figcaption class='wp-caption-text gallery-caption' id='gallery-4-726'> މާއޮޅު މުޙައްމަދު ފަރުހާން، ހަސަން ފަވާޒް އަދި ސަބުނަމީގޭ މުހައްމަދު ފާއިލް، މުބާރާތެއްގެ ތެރެއިން </figcaption></figure><figure class='gallery-item'> 
  
  <div class='gallery-icon landscape'>
    <a href='http://localhost/raiydhalha/?attachment_id=719'><img width="150" height="150" src="http://localhost/raiydhalha/wp-content/uploads/2019/09/image7-150x150.jpeg" class="attachment-thumbnail size-thumbnail" alt="" aria-describedby="gallery-4-719" srcset="http://localhost/raiydhalha/wp-content/uploads/2019/09/image7-150x150.jpeg 150w, http://localhost/raiydhalha/wp-content/uploads/2019/09/image7-300x300.jpeg 300w, http://localhost/raiydhalha/wp-content/uploads/2019/09/image7.jpeg 720w" sizes="(max-width: 150px) 100vw, 150px" /></a>
  </div><figcaption class='wp-caption-text gallery-caption' id='gallery-4-719'> ސަބުނަމީގޭ ހާޝިމް އަހުމަދާއި މުޙައްމަދު ފާއިލް </figcaption></figure><figure class='gallery-item'> 
  
  <div class='gallery-icon landscape'>
    <a href='http://localhost/raiydhalha/?attachment_id=734'><img width="150" height="150" src="http://localhost/raiydhalha/wp-content/uploads/2019/09/image1-1-1-150x150.jpeg" class="attachment-thumbnail size-thumbnail" alt="" aria-describedby="gallery-4-734" /></a>
  </div><figcaption class='wp-caption-text gallery-caption' id='gallery-4-734'> ސަބުނަމީގޭ އަބްދުލް މަޖީދު </figcaption></figure><figure class='gallery-item'> 
  
  <div class='gallery-icon portrait'>
    <a href='http://localhost/raiydhalha/?attachment_id=733'><img width="150" height="150" src="http://localhost/raiydhalha/wp-content/uploads/2019/09/image2-1-1-150x150.jpeg" class="attachment-thumbnail size-thumbnail" alt="" aria-describedby="gallery-4-733" /></a>
  </div><figcaption class='wp-caption-text gallery-caption' id='gallery-4-733'> ލައިލަކްވިޔު އިބްރާހިމް ރަޝީދު </figcaption></figure>
</div>

މި އަލިއަޅުވާލެވުނީ އާދަމް ޢީސާގެ ޢާއިލާގެތެރެއިން ކުޅިވަރުގެ މައިދާނުން ކުރިއަރަމުންދާ ހަމައެހެންމެ މީދޫގެ ފުޓުބޯޅައަށް ޚިދުމަތްކުރަމުންދާ ކާފަ ދަރީންނަށެވެ. ޖުމްލަކޮށް ދަންނަވަނީނަމަ ފުޓުބޯޅައިގެ ހަރަކާތެއް ރާވާ ހިންގުމުގަ ބޭނުންވާނޭ ހުރިހާ ރޮނގެއްގައި އާދަމް ޢީސާގެ ކާފަދަރީން މިއަދު އެދަނީ ފައިތިލަ ސާބިތުކުރަމުންނެވެ. އެޢާއިލާގައި ފުޓުބޯޅއިގެ މޭސްތިރިންނާއި ރެފްރީން އެވަނީ އުފެދިފައެވެ.  ކޯޗުންނާއި ކުޅުންތެރިން އެވަނީ ބިނާކުރެވިފައެވެ. ކުޅިވަރާއި އެހެނިހެން ރޮނގުން ރޮނގުރޮނގުން އެޢާއިލާގެ ދެޖިންސްގެ ދަރީން އެގެންދަނީ ކާމިޔާބީތައް ހާޞިލްކުރަމުންނެވެ. އިޖުތިމާޢީ މައިދާނުގައި އެދަރީން އެގެންދަނީ ރަށުގެ ކުރިއެރުމާއި ތަރައްގީއަށްޓަކައި އެބޭފުޅާފަދައިން އިސްވެ ހަރަކާތްތެރިވަމުންނެވެ. މިއީ އާދަމް ޢީސާ މިއަދު ދުނިޔޭގައި ހުންނެވިނަމަ އެބޭފުޅާއަށް ލިބިގެންދާނޭ މަތިވެރި ފަޚްރަކާއި ޝަރަފެއްކަން ޔަގީނެވެ. ދެންއޮތީ އެންމެ މުހިއްމު ސުވާލެވެ. އެއީ އާދަމް ޢީސާއަށް ލިބިލެއްވި 1 ނަމްބަރު ގޯލްކީޕަރުގެ މަގާމު އެޢާއިލާގެތެރެއިން ދިފާއުކުރާނެ ޝަރަފްވެރިއަކަށްވާނީ ކާފަދަރީންގެތެރެއިން ކޮންދަރިއެއްތޯ އުފެދޭ ސުވާލެވެ. މިސުވާލަށް ޖަވާބެއް ހޯދާލަން އެންމެ ފަސޭހަވާނީ އެޢާއިލާގެ މެމްބަރުންނަށްކަން ޔަގީނެވެ.

އާދަމް ޢީސާ ދުނިޔެދޫކުރައްވައި ދެމިއޮތުމުގެ ޢާލަމަށް ދަތުރުކުރެއްވީ މީލާދީ ސަނަތުން 28 އޯގަސްޓް 2009 ގައެވެ. މާތް ﷲ އެ ފުރާނަފުޅަށް ހެޔޮ ރަހްމަތްލައްވައި ސުވަރުގޭގެ ދާއިމީ ނިއުމަތް މިންވަރުކުރައްވާށިއެވެ. އާދަމް ޢީސާގެ ޢާއިލާގެ ލޮބުވެތި ބޭފުޅުންނަށާއި ކާފަ ދަރީންނަށް ކުރިއެރުމާއި ފާގަތިކަން މިންވަރުކޮށްދެއްވާށި!

&nbsp;

ޙަވާލާ:

ޢީސާ ޙުސެއިން ކަލޭފާނު ، ދޭލިޔާގެ / ރ.މީދޫ ( 86 އަހަރު )

ޢަލީ އިބްރާހީމް ، ދެތަނޑިމާގެ / ރ.މީދޫ ( 81 އަހަރު )

އިބްރާހީމް ޙުސެއިން ، ލައިނޫފަރުގެ / ރ.މީދޫ ( 88 އަހަރު )

އަސްލަމް އާދަމް ، ރޯޒްމީޑް / ރ.މީދޫ ( 61 އަހަރު )

މުޙައްމަދު ޢާމިރު ، ބަނަފްސާގެ / ރ.މީދޫ ( 51 އަހަރު )

ޢާބިދާ އާދަމް ، އަލިދޫ / ރ.މީދޫ ( 57 އަހަރު )

އާމިނަތު އާދަމް ، ފެމޯރާގެ / ރ.މީދޫ ( 54 އަހަރު )

ޢަޒީޒާ އާދަމް ، މާއޮޅު / ރ.މީދޫ  ( 45 އަހަރު )

ޢާމިރާ އަސްލަމް ، ރޯޒްމީޑް / ރ.މީދޫ ( 35 އަހަރު )

ރ. އަތޮޅު ތަޢުލީމީ މަރުކަޒު

&nbsp;