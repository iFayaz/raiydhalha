---
id: 360
title: 'ނާއިބުންގެ ސަފުން އަސުރުމާގޭ އަލްމަރުޙޫމް އަޙްމަދު އިސްމާޢީލް ( 1914 &#8211; 1992 )'
date: 2018-12-07T11:33:18+00:00
author: Admin
layout: post
guid: https://raiydhalha.com/?p=360
permalink: /?p=360
custom_page_title:
  - Naaibunge safun almarhoom Ahmed Ismail
  - Naaibunge safun almarhoom Ahmed Ismail
  - Naaibunge safun almarhoom Ahmed Ismail
  - Naaibunge safun almarhoom Ahmed Ismail
xyz_smap:
  - "1"
  - "1"
  - "1"
  - "1"
xyz_smap_insert_og:
  - "0"
  - "0"
  - "0"
  - "0"
jnews_social_counter_last_update:
  - "1561245081"
  - "1561245081"
  - "1561245081"
  - "1561245081"
onesignal_meta_box_present:
  - "1"
  - "1"
  - "1"
  - "1"
onesignal_send_notification:
  - ""
  - ""
  - ""
  - ""
post_subtitle:
  - ""
  - ""
  - ""
  - ""
slide_template:
  - ""
  - ""
  - ""
  - ""
jnews_social_meta:
  - 'a:6:{s:8:"fb_title";s:38:"Naaibunge safun almarhoom Ahmed Ismail";s:14:"fb_description";s:38:"Naaibunge safun almarhoom Ahmed Ismail";s:8:"fb_image";s:0:"";s:13:"twitter_title";s:38:"Naaibunge safun almarhoom Ahmed Ismail";s:19:"twitter_description";s:38:"Naaibunge safun almarhoom Ahmed Ismail";s:13:"twitter_image";s:3:"359";}'
  - 'a:6:{s:8:"fb_title";s:38:"Naaibunge safun almarhoom Ahmed Ismail";s:14:"fb_description";s:38:"Naaibunge safun almarhoom Ahmed Ismail";s:8:"fb_image";s:0:"";s:13:"twitter_title";s:38:"Naaibunge safun almarhoom Ahmed Ismail";s:19:"twitter_description";s:38:"Naaibunge safun almarhoom Ahmed Ismail";s:13:"twitter_image";s:3:"359";}'
  - 'a:6:{s:8:"fb_title";s:38:"Naaibunge safun almarhoom Ahmed Ismail";s:14:"fb_description";s:38:"Naaibunge safun almarhoom Ahmed Ismail";s:8:"fb_image";s:0:"";s:13:"twitter_title";s:38:"Naaibunge safun almarhoom Ahmed Ismail";s:19:"twitter_description";s:38:"Naaibunge safun almarhoom Ahmed Ismail";s:13:"twitter_image";s:3:"359";}'
  - 'a:6:{s:8:"fb_title";s:38:"Naaibunge safun almarhoom Ahmed Ismail";s:14:"fb_description";s:38:"Naaibunge safun almarhoom Ahmed Ismail";s:8:"fb_image";s:0:"";s:13:"twitter_title";s:38:"Naaibunge safun almarhoom Ahmed Ismail";s:19:"twitter_description";s:38:"Naaibunge safun almarhoom Ahmed Ismail";s:13:"twitter_image";s:3:"359";}'
jnews_override_counter:
  - 'a:8:{s:21:"override_view_counter";s:1:"0";s:19:"view_counter_number";s:1:"0";s:22:"override_share_counter";s:1:"0";s:20:"share_counter_number";s:1:"0";s:21:"override_like_counter";s:1:"0";s:19:"like_counter_number";s:1:"0";s:24:"override_dislike_counter";s:1:"0";s:22:"dislike_counter_number";s:1:"0";}'
  - 'a:8:{s:21:"override_view_counter";s:1:"0";s:19:"view_counter_number";s:1:"0";s:22:"override_share_counter";s:1:"0";s:20:"share_counter_number";s:1:"0";s:21:"override_like_counter";s:1:"0";s:19:"like_counter_number";s:1:"0";s:24:"override_dislike_counter";s:1:"0";s:22:"dislike_counter_number";s:1:"0";}'
  - 'a:8:{s:21:"override_view_counter";s:1:"0";s:19:"view_counter_number";s:1:"0";s:22:"override_share_counter";s:1:"0";s:20:"share_counter_number";s:1:"0";s:21:"override_like_counter";s:1:"0";s:19:"like_counter_number";s:1:"0";s:24:"override_dislike_counter";s:1:"0";s:22:"dislike_counter_number";s:1:"0";}'
  - 'a:8:{s:21:"override_view_counter";s:1:"0";s:19:"view_counter_number";s:1:"0";s:22:"override_share_counter";s:1:"0";s:20:"share_counter_number";s:1:"0";s:21:"override_like_counter";s:1:"0";s:19:"like_counter_number";s:1:"0";s:24:"override_dislike_counter";s:1:"0";s:22:"dislike_counter_number";s:1:"0";}'
jnews_post_split:
  - 'a:2:{s:17:"enable_post_split";s:1:"0";s:10:"post_split";a:1:{i:0;a:4:{s:8:"template";s:1:"1";s:3:"tag";s:2:"h2";s:9:"numbering";s:3:"asc";s:4:"mode";s:6:"normal";}}}'
  - 'a:2:{s:17:"enable_post_split";s:1:"0";s:10:"post_split";a:1:{i:0;a:4:{s:8:"template";s:1:"1";s:3:"tag";s:2:"h2";s:9:"numbering";s:3:"asc";s:4:"mode";s:6:"normal";}}}'
  - 'a:2:{s:17:"enable_post_split";s:1:"0";s:10:"post_split";a:1:{i:0;a:4:{s:8:"template";s:1:"1";s:3:"tag";s:2:"h2";s:9:"numbering";s:3:"asc";s:4:"mode";s:6:"normal";}}}'
  - 'a:2:{s:17:"enable_post_split";s:1:"0";s:10:"post_split";a:1:{i:0;a:4:{s:8:"template";s:1:"1";s:3:"tag";s:2:"h2";s:9:"numbering";s:3:"asc";s:4:"mode";s:6:"normal";}}}'
jnews_single_post:
  - 'a:11:{s:11:"source_name";s:0:"";s:10:"source_url";s:0:"";s:8:"via_name";s:0:"";s:7:"via_url";s:0:"";s:17:"override_template";s:1:"0";s:8:"override";a:1:{i:0;a:27:{s:8:"template";s:1:"1";s:18:"single_blog_custom";s:0:"";s:8:"parallax";s:1:"1";s:10:"fullscreen";s:1:"0";s:6:"layout";s:13:"right-sidebar";s:7:"sidebar";s:15:"default-sidebar";s:14:"second_sidebar";s:15:"default-sidebar";s:14:"sticky_sidebar";s:1:"1";s:14:"share_position";s:3:"top";s:17:"share_float_style";s:16:"share-monocrhome";s:18:"show_share_counter";s:1:"1";s:17:"show_view_counter";s:1:"1";s:13:"show_featured";s:1:"1";s:14:"show_post_meta";s:1:"1";s:16:"show_post_author";s:1:"1";s:22:"show_post_author_image";s:1:"1";s:14:"show_post_date";s:1:"1";s:16:"post_date_format";s:7:"default";s:23:"post_date_format_custom";s:5:"Y/m/d";s:18:"show_post_category";s:1:"1";s:13:"show_post_tag";s:1:"1";s:19:"show_prev_next_post";s:1:"1";s:15:"show_popup_post";s:1:"1";s:17:"number_popup_post";s:1:"1";s:15:"show_author_box";s:1:"0";s:17:"show_post_related";s:1:"1";s:24:"show_inline_post_related";s:1:"0";}}s:19:"override_image_size";s:1:"0";s:14:"image_override";a:1:{i:0;a:2:{s:26:"single_post_thumbnail_size";s:8:"crop-500";s:24:"single_post_gallery_size";s:8:"crop-500";}}s:13:"trending_post";s:1:"0";s:22:"trending_post_position";s:4:"meta";s:19:"trending_post_label";s:8:"Trending";}'
  - 'a:11:{s:11:"source_name";s:0:"";s:10:"source_url";s:0:"";s:8:"via_name";s:0:"";s:7:"via_url";s:0:"";s:17:"override_template";s:1:"0";s:8:"override";a:1:{i:0;a:27:{s:8:"template";s:1:"1";s:18:"single_blog_custom";s:0:"";s:8:"parallax";s:1:"1";s:10:"fullscreen";s:1:"0";s:6:"layout";s:13:"right-sidebar";s:7:"sidebar";s:15:"default-sidebar";s:14:"second_sidebar";s:15:"default-sidebar";s:14:"sticky_sidebar";s:1:"1";s:14:"share_position";s:3:"top";s:17:"share_float_style";s:16:"share-monocrhome";s:18:"show_share_counter";s:1:"1";s:17:"show_view_counter";s:1:"1";s:13:"show_featured";s:1:"1";s:14:"show_post_meta";s:1:"1";s:16:"show_post_author";s:1:"1";s:22:"show_post_author_image";s:1:"1";s:14:"show_post_date";s:1:"1";s:16:"post_date_format";s:7:"default";s:23:"post_date_format_custom";s:5:"Y/m/d";s:18:"show_post_category";s:1:"1";s:13:"show_post_tag";s:1:"1";s:19:"show_prev_next_post";s:1:"1";s:15:"show_popup_post";s:1:"1";s:17:"number_popup_post";s:1:"1";s:15:"show_author_box";s:1:"0";s:17:"show_post_related";s:1:"1";s:24:"show_inline_post_related";s:1:"0";}}s:19:"override_image_size";s:1:"0";s:14:"image_override";a:1:{i:0;a:2:{s:26:"single_post_thumbnail_size";s:8:"crop-500";s:24:"single_post_gallery_size";s:8:"crop-500";}}s:13:"trending_post";s:1:"0";s:22:"trending_post_position";s:4:"meta";s:19:"trending_post_label";s:8:"Trending";}'
  - 'a:11:{s:11:"source_name";s:0:"";s:10:"source_url";s:0:"";s:8:"via_name";s:0:"";s:7:"via_url";s:0:"";s:17:"override_template";s:1:"0";s:8:"override";a:1:{i:0;a:27:{s:8:"template";s:1:"1";s:18:"single_blog_custom";s:0:"";s:8:"parallax";s:1:"1";s:10:"fullscreen";s:1:"0";s:6:"layout";s:13:"right-sidebar";s:7:"sidebar";s:15:"default-sidebar";s:14:"second_sidebar";s:15:"default-sidebar";s:14:"sticky_sidebar";s:1:"1";s:14:"share_position";s:3:"top";s:17:"share_float_style";s:16:"share-monocrhome";s:18:"show_share_counter";s:1:"1";s:17:"show_view_counter";s:1:"1";s:13:"show_featured";s:1:"1";s:14:"show_post_meta";s:1:"1";s:16:"show_post_author";s:1:"1";s:22:"show_post_author_image";s:1:"1";s:14:"show_post_date";s:1:"1";s:16:"post_date_format";s:7:"default";s:23:"post_date_format_custom";s:5:"Y/m/d";s:18:"show_post_category";s:1:"1";s:13:"show_post_tag";s:1:"1";s:19:"show_prev_next_post";s:1:"1";s:15:"show_popup_post";s:1:"1";s:17:"number_popup_post";s:1:"1";s:15:"show_author_box";s:1:"0";s:17:"show_post_related";s:1:"1";s:24:"show_inline_post_related";s:1:"0";}}s:19:"override_image_size";s:1:"0";s:14:"image_override";a:1:{i:0;a:2:{s:26:"single_post_thumbnail_size";s:8:"crop-500";s:24:"single_post_gallery_size";s:8:"crop-500";}}s:13:"trending_post";s:1:"0";s:22:"trending_post_position";s:4:"meta";s:19:"trending_post_label";s:8:"Trending";}'
  - 'a:11:{s:11:"source_name";s:0:"";s:10:"source_url";s:0:"";s:8:"via_name";s:0:"";s:7:"via_url";s:0:"";s:17:"override_template";s:1:"0";s:8:"override";a:1:{i:0;a:27:{s:8:"template";s:1:"1";s:18:"single_blog_custom";s:0:"";s:8:"parallax";s:1:"1";s:10:"fullscreen";s:1:"0";s:6:"layout";s:13:"right-sidebar";s:7:"sidebar";s:15:"default-sidebar";s:14:"second_sidebar";s:15:"default-sidebar";s:14:"sticky_sidebar";s:1:"1";s:14:"share_position";s:3:"top";s:17:"share_float_style";s:16:"share-monocrhome";s:18:"show_share_counter";s:1:"1";s:17:"show_view_counter";s:1:"1";s:13:"show_featured";s:1:"1";s:14:"show_post_meta";s:1:"1";s:16:"show_post_author";s:1:"1";s:22:"show_post_author_image";s:1:"1";s:14:"show_post_date";s:1:"1";s:16:"post_date_format";s:7:"default";s:23:"post_date_format_custom";s:5:"Y/m/d";s:18:"show_post_category";s:1:"1";s:13:"show_post_tag";s:1:"1";s:19:"show_prev_next_post";s:1:"1";s:15:"show_popup_post";s:1:"1";s:17:"number_popup_post";s:1:"1";s:15:"show_author_box";s:1:"0";s:17:"show_post_related";s:1:"1";s:24:"show_inline_post_related";s:1:"0";}}s:19:"override_image_size";s:1:"0";s:14:"image_override";a:1:{i:0;a:2:{s:26:"single_post_thumbnail_size";s:8:"crop-500";s:24:"single_post_gallery_size";s:8:"crop-500";}}s:13:"trending_post";s:1:"0";s:22:"trending_post_position";s:4:"meta";s:19:"trending_post_label";s:8:"Trending";}'
jnews_primary_category:
  - 'a:1:{s:2:"id";s:0:"";}'
  - 'a:1:{s:2:"id";s:0:"";}'
  - 'a:1:{s:2:"id";s:0:"";}'
  - 'a:1:{s:2:"id";s:0:"";}'
tie_views:
  - "7"
  - "7"
  - "7"
  - "7"
image: /wp-content/uploads/2018/12/img_1618-1.jpg
categories:
  - ނާއިބުން
  - ވެރިކަން
---
<p style="text-align: right;">
  &#8221; މާލެއަށް ބޭރުގެ ބަޔަކު އަރައިގެން ނުރައްކާތެރި ހަމަލާތަކެއްދެމުން އެބަގެންދޭ. މިކަމަށް ހުރިހާ ރައްޔިތުން ސަމާލުވުމަށް ގޮވާލަން. &#8221; މިއީ މީގެ 30 އަހަރުކުރިން ރާއްޖޭގައި އޭރު މީހުން ދިރިއުޅެމުންދިޔަ ހަމަ ކޮންމެ ރަށަކުންމެ އިވިގެންދިޔަ އަޑެކެވެ. އެއީ ދިވެހިރާއްޖެއަށް ސިލޯނުގެ ތަމަޅަބާޣީން އަރައިގެން ވެރިކަންކުރާ ރަށް ފުރަމާލޭގެ ރައްޔިތުންނަށް ބިރުދައްކައި މި ގައުމުގެ ސަލާމަތީ ބާރު އަތްދަށުލާން އުޅުނު ބިރުވެރި ހިތްދަތި ދުވަހެވެ. ދިވެހިންގެތެރެއިން ޚިޔާނާތްތެރި ޚާއިނުންކޮޅަކާއި ގުޅިގެން ފަރަންޖީން ޣުދްވާނީ ހަމަލައެއްދީ މި ގައުމު އަޅުވެތިކޮށްލުމަށް މަސައްކަތްކުރި ހިތާމަވެރި ދުވަހެވެ. އެބައިމީހުންގެ ހަމަލާތަކަށް ރައްދުދީ ގައުމުގެ ދިފާޢުގައި ދިވެހި ދަރިންތަކެއް ޝަހީދުވެދިޔަ ތާރީޚީ ދުވަސްވެސްމެއެވެ. ތިޔަ ހީފުޅުކުރެއްވީ މުޅިން ރަނގަޅަށެވެ. އެއީ 1988 ވަނަ އަހަރުގެ ނޮވެމްބަރު މަހުގެ 3 ވަނަ ދުވަހު ދިވެހިން ތަޖުރިބާކުރި ނާމާން ބިރުވެރި ހާދިސާއެވެ. ދިވެހިންނަށް ކުރިމަތިވި &#8221; ބަޑި ބުރާސްފަތި &#8221; ދުވަހެވެ. އޭރުގެ އާދަކާދަ އޮންނަގޮތުން ރަށުގެ ރައްޔިތުންނަށް ހާމަކޮށްދޭންޖެހޭ މުޙިއްމު ޚަބަރުތައް ފެތުރުމަށް ސަންގުފުމެ ނޫންނަމަ އަޑުގަދަކުރާއިން އެންގުންތައް އަންގަމުންދާނީ ނާއިބުބޭކަލުންނެވެ.
</p>

<p style="text-align: right;">
  މި ރިޕޯޓް ފެށުމުގެގޮތުން ހިމަނާލާފައިވާ &#8221; ބަޑި ބުރާސްފަތީގެ &#8221; އެންގުން އެދުވަހު ރ.މީދޫގެ ރައްޔިތުންގެ ސަމާލުކަމަށްޓަކައި މިސްކިތުގެ އަޑުގަދަކުރާއިން ދަންނަވާލި ރަން އަޑުގެ ވެރިޔަކީ ރަށުގެ ރައްޔިތުން އެބޭފުޅަކަށްޓަކައި ފަޚްރުވެރިވުން ހައްޤު އަސުރުމާގޭ (އަލްމަރުޙޫމް) އަޙްމަދު އިސްމާޢީލެވެ. އަޙްމަދު އިސްމާޢީލާއި ބެހޭ މަޢުލޫމާތު ހޯދާލުމަށްޓަކައި އަޅުގަނޑު &#8221; ސީނަރީ &#8221; އަށް ޒިޔާރާތްކޮށް އެބޭފުޅާގެ ދަރިކަލުން މޫސާ އަޙްމަދާއި ބައްދަލުކޮށްލީމެވެ.
</p>

<p style="text-align: right;">
  އަޙްމަދު އިސްމާޢީލް ދުނިޔޭގެ އަލިކަން ދެކެވަޑައިގެންނެވީ މީލާދީ ސަނަތުން 1914 ވަނަ އަހަރުގައެވެ. އެބޭފުޅާ ނިސްބަތްވެ ވަޑައިގަންނަވީ ދިވެހި ދަރިކޮޅުތަކުގެތެރެއިން ހުރާގޭ ޢާއިލާއަށެވެ. ބައްޕާފުޅަކީ ރ.މީދޫ ބޮޑު އުތުރުގޭ އިސްމާޢީލް އަޙްމަދެވެ. މަންމާފުޅަކީ ކޮންބޭކަނބަލެއްކަން އޮޅުންފިލުވައިލުމަށް ދަރިކަނބަލުން ޢުމުރުން 72 އަހަރުގެ ރަމްލާ އަޙްމަދާއި ސުވާލުކޮށްލުމުންވެސް މިކަން ޔަޤީންވާގޮތެއްނުވިއެވެ. ރަށުގެ ދުވަސްވީ ބޭބޭފުޅުން ސިފަ ކުރައްވާގޮތުގައި އަޙްމަދު އިސްމާޢީލަކީ އެބޭފުޅާގެ އެންމެ ޅަފަތުއްސުރެ ވަރަށް ޙަރަކާތްތެރި ބޭކަލެކެވެ. ބޮޑު އުތުރުގެއަކީ ކީރީތި ޤުރުއާނަށް އަޙުލުވެރި ޢާއިލާއަކަށްވީތީވެ، އެބޭފުޅާގެވެސް ފާހަގަކޮށްލެވޭ އެންމެ ޚާއްޞަ ރޮނގަކީ ކީރީތި ޤުރުއާންގެ ޢިލްމެވެ. އަޙްމަދު އިސްމާޢީލް އެންމެ ފުރަތަމަ ދަރިވަރުވެވަޑައިގެންނެވީ އޭރު މީދޫގެ އެންމެ މަޝްހޫރު އެދުރު މާމުދިން ދޮންބޭބެގެ އަރިއަހުންނެވެ. އެއަށްފަހު އެބޭފުޅާވަނީ އުސްތާޛުލްޖީލް މުޙައްމަދު ޖަމީލުދީދީގެ އަރިއަހުން ދީނިއްޔާތާއި ކީރީތި ޤުރުއާން ދަސްކުރައްވައި ތަޖްވީދުގެ ޢިލްމު އުނގެނިވަޑައިގަންނަވާފައެވެ.
</p>

<p style="text-align: right;">
  އަޙްމަދު އިސްމާޢީލްވަނީ ޒަވާޖީ ހަޔާތްޕުޅުގައި 4 ކައިވެނި ކުރައްވާފައެވެ. މިގޮތުން ރ.މީދޫ ހީނާމާގޭ (އަލްމަރުޙޫމާ) ހައްވާ އިސްމާޢީލާއި ކައިވެނި ބައްލަވައިގެން 9 ބޭފުޅުން ލިބިލެއްވިއެވެ. މީގެތެރެއިން މިހާރު ދުނިޔޭގައި ތިއްބެވީ 2 ފިރިހެން ބޭފުޅުންނާއި 6 އަންހެން ބޭފުޅުންނެވެ. އަނެއް 3 ކައިވެނިފުޅަށް ބޭފުޅަކު ލިބިލެއްވިކަން އެނގޭކަށެއްނެތެވެ.
</p>

<p style="text-align: right;">
  އަޙްމަދު އިސްމާޢީލް ފާހަގަ ކުރެވިގެންދިޔައީ އެބޭފުޅާގެ ޒުވާން ދައުރުގައި ކެރޭ، ހީވާގި، މުރާލި، މަސައްކަތްތެރި ހަމައެންމެ ބަސްވިކޭ ފަހުލަވާނެއްގެގޮތުގައެވެ. ތަފާތު ގިނަ ގޮންޖެހުންތަކާއި ކުރިމަތިލައްވަމުން ދިރިއުޅުން ކާމިޔާބު ކުރެއްވި ހިކުމަތްތެރި ބޭކަލެއްގެ ގޮތުގައިވެސްމެއެވެ. މިގޮތުން އަމިއްލަ ދިރިއުޅުއްވުމަށްޓަކައި އެންމެ ބޮޑު އިސްކަމެއް ދެއްވައިގެން ކުރެއްވި އެއް މަސައްކަތަކީ މަސްވެރިކަމެވެ. އެއީ ފަރުކެޔޮޅުކަމަށް ހުޝިޔާރު ކެޔޮޅެކެވެ. އޮޑި ދޯނި ފަހަރު ގެންގުޅުއްވި އޮޑިވެރިއެކޭވެސް ދެންނެވިދާނެއެވެ. މަސްވެރިކަމުގެތެރެއިން އެންމެ ފާހަގަކޮށްލެވޭ ޚާއްޞަ އެއްކަމަކީ ފަތިސް ނަމާދުކޮށް އަވެދިވުމަށްފަހު ކެޔޮޅުކަމަށް ފުރުއްވުމަށް ދޯނީގެ ރިޔާ އަޅުއްވައި، ތައްޔާރުވެލައްވައިގެން ވަގުތަށް ލަފާ ފުރުއްވުމަށް ގެންގުޅުއްވި އުސޫލެވެ. &#8221; ބައްޕަ ފަތިސް ނަމާދުން އައިސް ތައްޔާރުވާނެ ކެޔޮޅުކަމަށް. ކެޔޮޅުކަމަށް ދާނީ އަޅުގަނޑުވެސް ގޮވައިގެން. އަޅުގަނޑަށްވުރެކުރިން އަތިރިމައްޗަށްގޮސް ފަތި އަޅުވާ، ރިޔާ އަޅާ ތައްޔާރުކޮށް ހަދާނެ. އަޅުގަނޑު ފުރަންދާއިރު ބައްޕަ ހުންނާނީ ހުރިހާ ކަމެއް ނިންމާ ފުރަން ތައްޔާރަށް. ކެޔޮޅުކަމު ނިމިގެން އަށެއް ޖަހަންވާއިރަށް ނާއިބު އޮފީހަށް ބައްޕަ ހާޟިރުވާންޖެހޭ. އެންމެ ލަސްވެގެން ހަތްގަޑި ބަޔަށް ބައްޕަ ރަށަށް އަންނައިރު އަބަދުވެސް ކެޔޮޅުކަމަށް ލަފާފުރަނީ ހިތު މިސާލަށް ގަޑި ބަލައިގެން. މިއީ ބައްޕަގެ ފަރާތުން އަޅުގަނޑަށް ވަރަށް ފާހަގަކުރެވުނު ކަމެއް &#8221; މިއީ ދަރިކަލުން މޫސާ އަޙްމަދުގެ ޝުޢޫރެވެ.
</p>

<p style="text-align: right;">
  އަޙްމަދު އިސްމަޢީލަކީ ދަނޑުވެރިކަމުގެ މަސައްކަތްވެސް ކުރެއްވި އޭރުގެ ނިސްބަތުން ތިޔާގި ބޭކަލެކެވެ. އެބޭފުޅާ ދަނޑުވެރިކަން ކުރެއްވީ ހުޅަނގު އަވަށުގައި މިހާރު ފެމޯރާގެ ހުރި ސަރަހައްދުގައިކަމަށް ދަރިކަލުން މޫސާ އަޙްމަދާއި ކާފަ ދަރިކަލުން ޢަބްދުﷲ ސަޢީދު ވިދާޅުވެލެއްވިއެވެ. އަޙްމަދު އިސްމާޢީލްގެ ދަނޑުވެރިކަމުގެ މަސައްކަތްޕުޅު ކުރިއަށްގެންދެވުމުގައި ދަނޑުނޮޅާ، ގަސްތައް މުޑުވަށްކޮށް، ފެންދީ ހައްދައި ބެލެހެއްޓުމުގައި ދަރިކަލުންނާއި ކާފަ ދަރިކަލުން ބައިވެރިކުރެއްވިކަމަށް މި ދެބޭފުޅުންވެސް ހާމަކުރެއްވިއެވެ.
</p>

<p style="text-align: right;">
  އަޙްމަދު އިސްމާޢީލަކީ އޭރު ރަށުގެ ނިސްބަތުން ފާހަގަކޮށްލެވުނު ރޭނުންތެރި މޭސްތިރިއެކެވެ. އުވަޖެހުމުގެ މަސައްކަތަށް ހުނަރުވެރި މަސައްކަތްތެރިއެކެވެ. އެޒަމާނުގައި މީހުން ގައު ނަގައިގެން އެ ގައު ތަޅައި، އުވަ ޖަހައިގެން ގެދޮރު އިމާރާތްކުރަމުން ގެންދިޔައިރު މިރޮނގުންވެސް އަޙްމަދު އިސްމާޢީލް ވަނީ މަސައްކަތް ކުރައްވައި ތަޖުރިބާތައް ހޯއްދަވާފައެވެ. އެބޭފުޅާގެ ހިޔާވެހިކަމުގައިވާ އަސުރުމާގެ އެންމެ ފުރަތަމަ ޢިމާރާތް ކުރެއްވީވެސް އަމިއްލަ އަތްޕުޅުންނާއި މިންނެތް މަސައްކަތްޕުޅުންނެވެ. އޭރު އެބޭފުޅާވަނީ ރަށުގެ ނިސްބަތުން ހަރު މީހުންގެ ސަފުން ޖާގަ ހޯއްދަވާފައެވެ.
</p>

<p style="text-align: right;">
  އާދައިގެ ދިރިއުޅުއްވުމެއް އުޅުއްވަމުން ކެތްތެރިކަމާއެކު ދަރިން ތަރުބިއްޔަތު ކުރައްވަމުން ތަފާތު ގިނަ ތަޖުރިބާތައް ކުރައްވަމުން ގެންދެވި އަޙްމަދު އިސްމާޢީލްގެ މަޤްބޫލުކަން އިތުރުވެގެންދިޔައީ ގައުމީ ޚިދުމަތުގައި ފައިތިލަ ސާބިތު ކޮށްލައްވަން ފެއްޓެވި ހިސާބުންނެވެ. އެއީ އެބޭފުޅާގެ ރަން ޒަމާނެވެ. ދިވެހިރާއްޖޭގެ ކުރީގެ ރަދުން އައްސުލްތާން މުޙައްމަދު ފަރީދުގެ ރަސްކަމުގެ ދުވަސްވަރު އަޙްމަދު އިސްމާޢީލް ހުންނެވީ މީދޫ &#8221; ނާއިބުކަލޭގެ &#8221; މަޤާމުގައެވެ. ދިވެހި ޖުމްހޫރިއްޔާގެ ފުރަތަމަ ރައީސް ސުމުއްވުލް އަމީރުލް މަރްހޫމް އަންނަބީލް މުޙައްމަދު އަމީން ދޮށިމޭނާ ކިލެގެފާނުންގެ ދުވަސްވަރުވެސް މީދޫގެ ނާއިބަކީ އަޙްމަދު އިސްމާޢީލެވެ. އޭރު އެއީ ރައްޔިތުން އިޚްތިރާމްކޮށް ގަދަރުކުރާ ހަރުދަނާ ވެރިއެކެވެ.
</p>

<p style="text-align: right;">
  އަޙްމަދު އިސްމާޢީލް ވަނީ ވެލާނާގޭ (އަލްމަރުހޫމް) އިބްރާހީމް ނާޞިރުގެ ރައީސްކަމުގައި މީދޫ ޗާންދަނީގޭ މަޝްހޫރު ޙުސެއިން ކަލޭފާނުގެ ދައުރުގައި ބޮޑު ކަތީބު ކަމުގެ މަޤާމްވެސް އަދާކުރައްވާފައެވެ. ހަމައެހެންމެ އަލްއުސްތާޛް މަޢުމޫން ޢަބްދުލްޤައްޔޫމްގެ ރައީސްކަމުގައި ދޭލިޔާގޭ ޢީސާ ޙުސެއިން ކަލޭފާނު ބޮޑުކަތީބުކަމުގެ ދަށުން ކުޑަކަތީބަކަށް ހުންނަވައިގެން ގިނަގުނަ ޚިދުމަތްތަކެއް ކޮށްދެއްވާފައެވެ.
</p>

<p style="text-align: right;">
  ދެން އޮތީ އަޙްމަދު އިސްމާޢީލް އެންމެބޮޑަށް މަޤްބޫލްވެގެންދިޔަ ރޮނގެވެ. އެއީ މުދިމްކަމެވެ. އަޙްމަދު އިސްމާޢީލަކީ ރީތި އަޑެއްގެ ވެރިއެކެވެ. ބަލާޣާތްތެރިކަމާއެކު ޚުތުބާ ވިދުވެލެއްވި އިމާމެކެވެ. ރީތިކޮށް ކީރީތި ޤުރުއާން ކިޔުއްވި މުދިމެކެވެ. އަޙްމަދު އިސްމާޢީލް އެންމެ ފުރަތަމަ މުދިމްކަން ކުރައްވައި ބެލެހެއްޓެވީ އުތުރު މިސްކިތެވެ. އެ މިސްކިތް ހުރި ތަނުގައި މިހާރުއެހުރީ ހުޅަނގު އަވަށު އަންހެނުން ނަމާދުކުރުމަށްޓަކައި އެހެން މިސްކިތެއް އިމާރާތްކޮށްފައެވެ. ދެކުނު މިސްކިތުގެނަމުން ނަން ދެވުނު، ކުރީގެ ބައު މިސްކިތުގެގޮތުގައި މިހާރުވެސް ފެންނަންހުރި އާސާރީ މިސްކިތުގައި އަހްމަދު އިސްމާޢީލްވަނީ އިމާމުވެ ހުކުރު ކުރައްވާފައެވެ. މީގެއިތުރުން އަޙްމަދު އިސްމާޢީލްވަނީ މަސްޖިދުއްޛިއްނޫރައިނި، މީދޫ ބޮޑު މިސްކިތުގައިވެސް ގިނަ ދުވަސްތަކެއް ވަންދެން އިމާމްވެ ނަމާދުކުރައްވައި ހުކުރު ކުރައްވާފައެވެ. އިމާމެއްގެ ރޮނގުން އަޙްމަދ އިސްމާޢީލް ފާހަގަކުރެވިގެންދިޔައީ ދީނަށް ލޯބި ކުރައްވައި، ކަމަށްކަމޭ ހިތްތަވައި، ވަގުތަށް ފަރުވާތެރިވެލައްވައި، ކީރީތި ޤުރުއާނުގެ ޢިލްމަށް މޮޅު، އަޑު ރީތި ބޭކަލެއްގެ ގޮތުގައެވެ.
</p>

<p style="text-align: right;">
  އަޙްމަދު އިސްމާޢީލަކީ ރައްޔިތުންނަށް ކީރީތި ޤުރުއާން އުނގަންނަވައިދެއްވުމުގެ މަސައްކަތް ކުރެއްވި ޚިދުމަތްތެރި އެދުރުބޭކަލެކެވެ. ވެރިކަމުގެ އިތުރުން އުނގަންނައިދިނުމާއިގުޅޭ ތަފާތު ސަނަދުތައް ނެންގެވުމަށްފަހު އެބޭފުޅާވަނީ އެތަކެއްގިނަ އަހަރު މީދޫގެ އެކި އުމުރުގެ ދަރީންނަށް ގުރުއާނާއި ތަޖްވީދުގެ ޢިލްމުގެ އުނގަންނަވައިދެއްވުމުގެ އިތުރުން ދީނާއިބެހޭ ތަފާތު މަޢުލޫމާތުތައް އޮޅުންފިލުއްވައިދެއްވައި އެދުރުކަން ކުރައްވާފައެވެ. މީގެ އިތުރުން އެއީ އަރަބި ތާނަ ލިޔުއްވުމުގެ ރޮނގުންވެސް ފާހަގަކޮށްލެވޭ ފަންނުވެރިއެކެވެ.
</p>

<p style="text-align: right;">
  އަޙްމަދު އިސްމާޢީލްގެ ސާބިތުކަމާއި ހިތްވަރުފުޅުކަމާއި ޚިދުމަތްތެރިކަން ރަމްޒު ކޮށްދޭ އެހެން ދާއިރާއެއްވެސް އެބައޮތެވެ. އެއީ އިޖުތިމާޢީ ރޮނގެވެ. އެ ޒަމާނުގައި ރަށުގެ ރައްޔިތުންނާގުޅޭ ކަންކަން ތަންފީޒްވެގެންދަނީ މިހާރު މީދޫ ޕްރީ ސްކޫލްއެހުރި ސަރަހައްދުގައި އޭރުހުރި ރައްޔިތުންގެ ގޭދޮށުންނެވެ. ވެރިންފަހަތުން ނުކުންނަވާނީ އަވަށު ވެރީންނެވެ. އަވަށުވެރީންގެ ފަހަތުން ރައްޔިތުންނެވެ. ކަލޭފާނު ވެރިއަކަށް އިންނަވައި ދެ އަވަށުގެ ވެރީންނަށް އަންގަވައިގެން ރައްޔިތުން އެއްކުރައްވައި ތަރައްޤީއާއި އިޖުތިމާޢީ މަސައްކަތްތައް ކުރެވެމުންދިޔަ ދުވަސްވަރު އަޙްމަދު އިސްމާޢީލް ހުންނެވީ ހުޅަނގު އަވަށުގެ ވެރީންގެ ސަފުން ހަރުދަނާ އާރުކާޓީ ގޮތުގައެވެ. ބަސްވިކޭ ސަރުދާރެއްގެ ގޮތުގައިވެސްމެއެވެ.
</p>

<p style="text-align: right;">
  އަޙްމަދު އިސްމާޢީލަކީ މީދޫ ހުޅަނގު އަވަށް އެބޭފުޅަކަށްޓަކައި ފަޚްރުވެރިވުން ހައްޤު ޚިދުމަތްތެރިއެކެވެ. މީދޫ އެކުވެރިކުލަބުގެ އިސް މެމްބަރެކެވެ. އެދުވަސްވަރު ވެރީންގެތެރެއިން ހުޅަނގު އަވަށް ތަމްސީލް ކުރެއްވި މުދައްބިރެއް ވެސްމެއެވެ. އޭރު މީދޫ އެކުވެރި ކުލަބުން ފޯރިއާއި ޖޯޝުގައި ކުޅެވެމުންދިޔަ ސަޤާފީ ކުޅިވަރުތަކުގެތެރެއިން ތާރަ ޖެހުމުގެ މުގުލުގައި އަޙްމަދު އިސްމާޢީލް ހުންނެވީ ރާތިބެއްގެގޮތުންނެވެ. ހަމައެހެންމެ އެބޭފުޅާވަނީ އަވަށާއި ރަށުގެ ތަރައްޤީއަށްޓަކައި ކުރެވުނު ބޮޑެތި މަސައްކަތްތަކުގައި އިސް ދައުރެއް އަދާކުރައްވައި ޢަމަލީގޮތުން ފައިތިލަ ސާބިތުކޮށްލައްވާފައެވެ.
</p>

<p style="text-align: right;">
  އަޙްމަދު އިސްމާޢީލް މިދުނިޔެ ދޫކުރައްވައި ދެމިއޮތުމުގެ ޢާލަމަށް ދަތުރުކުރެއްވީ އުމުރުފުޅުން 78 އަހަރުގައި މަސްޖިދުއްޛިންނޫރައިނީގެ އިސްކޫރުބަރިކައިރީގައި ވުޟޫކުރައްވަން ހުންނަވަނިކޮށް ވެއްޓިވަޑައިގެން ޖެހިވަޑައިގެން އާލާސްކަންފުޅަކަށް ފަރުވާދެއްވުމަށް މާލެގެންދެވިފަހުން މީލާދީ ސަނަތުން 1992 ވަނަ އަހަރުގެ ޖަނަވަރީމަހުގެ 1 ވަނަ ދުވަހުއެވެ. ފަސްދާނުވެޑުވުނީ ފުރަ މާލޭގައެވެ. މާތްﷲ އެ މަރުހޫމަށް ހެޔޮ ރަޙްމަތްލައްވައި ސުވަރުގޭގެ ދާއިމީ ނިޢުމަތް މިންވަރު ކުރައްވާށި! އާމީން
</p>

<p style="text-align: right;">
  އަލްމަރުހޫމް އަޙްމަދު އިސްމާޢީލް އަޅުގަނޑުމެންނާއި ވަކިވެވަޑައިގެންނެވިނަމަވެސް އެބޭފުޅާގެ އަގުހުރި ޚިދުމަތްތައް މި ފަސްގަނޑުން ފިލައިގެން ކިލަނބުވެގެން ނުދާނޭކަން ޔަޤީނެވެ. މިކަމުގެ އެއް ހެއްކަކީ އެބޭފުޅާގެ ދަރިކަލުން، އުމުރުން 68 އަހަރުގެ މޫސާ އަޙްމަދެވެ. މޫސާ އަޙްމަދަކީ އެކި އުމުރުގެ ކުދީންނަށާއި މީހުންނަށް ކީރީތި ޤުރުއާން އުނގަންނަވައި ދެއްވުމުގެއިތުރުން ދިގު މުއްދަތެއްގައި މީދޫގެ މިސްކިތްތަކުގައި އިމާމްކަން ކުރެއްވި ރައްޔިތުން ބަލައިގެންފައިވާ މަޤްބޫލް މުދިމެކެވެ. މޫސާ އަޙްމަދު ވިދާޅުވިގޮތުން އެ ބޭފުޅާއަށް މުދިމުކަމުގެތެރެއަށް ވަދެވަޑައިގެންނެވުނީ، ބައްޕާފުޅު އަވަހާރަވުމަށްފަހު އޭރުގެ އަތޮޅުވެރިޔާ ޤާސިމްކަލޭފާނާއި އެންމެ ފުރަތަމަ ބައްދަލުވި ބައްދަލުވުމުން ދެއްވި ނަސޭހަތްޕުޅާއި އިރުޝާދުގެ ސަބަބުންނެވެ.
</p>

<p style="text-align: right;">
  މިހާތަނުން ގަބޫލްކުރަންޖެހޭ ޙަޤީޤަތަކީ (އަލްމަރްހޫމް) އަޙްމަދު އިސްމާޢީލަކީ މީދޫގެ ދަރިން އެބޭފުޅާގެ ޚިދުމަތުގެ އަގުވަޒަންކޮށް ޛިކުރާ އައުކުރުން ހައްޤު ބޭކަލެއްކަމެވެ. އެއް ރޮނގަށްވުރެ ގިނަ ރޮނގުރޮނގުން ފާހަގަކޮށްލެވުނު ހަރުދަނާ ޝަހްސިއްޔަތެއްކަންވެސްމެއެވެ.
</p>