---
id: 424
title: 'ތާރީޚީގޮތުން ރ.މީދޫގެ ފުޓްބޯޅަ – އިހުގެ ކުޅުންތެރިންނަށް  ތާރީފް ޙައްޤު'
date: 2018-12-16T17:16:14+00:00
author: Admin
layout: post
guid: https://raiydhalha.com/?p=424
permalink: /?p=424
jnews_social_meta:
  - 'a:6:{s:8:"fb_title";s:40:"Thaareehee gothun R. Meedhooge futboalha";s:14:"fb_description";s:0:"";s:8:"fb_image";s:0:"";s:13:"twitter_title";s:40:"Thaareehee gothun R. Meedhooge futboalha";s:19:"twitter_description";s:0:"";s:13:"twitter_image";s:0:"";}'
  - 'a:6:{s:8:"fb_title";s:40:"Thaareehee gothun R. Meedhooge futboalha";s:14:"fb_description";s:0:"";s:8:"fb_image";s:0:"";s:13:"twitter_title";s:40:"Thaareehee gothun R. Meedhooge futboalha";s:19:"twitter_description";s:0:"";s:13:"twitter_image";s:0:"";}'
  - 'a:6:{s:8:"fb_title";s:40:"Thaareehee gothun R. Meedhooge futboalha";s:14:"fb_description";s:0:"";s:8:"fb_image";s:0:"";s:13:"twitter_title";s:40:"Thaareehee gothun R. Meedhooge futboalha";s:19:"twitter_description";s:0:"";s:13:"twitter_image";s:0:"";}'
  - 'a:6:{s:8:"fb_title";s:40:"Thaareehee gothun R. Meedhooge futboalha";s:14:"fb_description";s:0:"";s:8:"fb_image";s:0:"";s:13:"twitter_title";s:40:"Thaareehee gothun R. Meedhooge futboalha";s:19:"twitter_description";s:0:"";s:13:"twitter_image";s:0:"";}'
post_subtitle:
  - ""
  - ""
  - ""
  - ""
custom_page_title:
  - Thaareehee gothun R. Meedhooge futboalha
  - Thaareehee gothun R. Meedhooge futboalha
  - Thaareehee gothun R. Meedhooge futboalha
  - Thaareehee gothun R. Meedhooge futboalha
slide_template:
  - default
  - default
  - default
  - default
jnews_override_counter:
  - 'a:8:{s:21:"override_view_counter";s:1:"0";s:19:"view_counter_number";s:1:"0";s:22:"override_share_counter";s:1:"0";s:20:"share_counter_number";s:1:"0";s:21:"override_like_counter";s:1:"0";s:19:"like_counter_number";s:1:"0";s:24:"override_dislike_counter";s:1:"0";s:22:"dislike_counter_number";s:1:"0";}'
  - 'a:8:{s:21:"override_view_counter";s:1:"0";s:19:"view_counter_number";s:1:"0";s:22:"override_share_counter";s:1:"0";s:20:"share_counter_number";s:1:"0";s:21:"override_like_counter";s:1:"0";s:19:"like_counter_number";s:1:"0";s:24:"override_dislike_counter";s:1:"0";s:22:"dislike_counter_number";s:1:"0";}'
  - 'a:8:{s:21:"override_view_counter";s:1:"0";s:19:"view_counter_number";s:1:"0";s:22:"override_share_counter";s:1:"0";s:20:"share_counter_number";s:1:"0";s:21:"override_like_counter";s:1:"0";s:19:"like_counter_number";s:1:"0";s:24:"override_dislike_counter";s:1:"0";s:22:"dislike_counter_number";s:1:"0";}'
  - 'a:8:{s:21:"override_view_counter";s:1:"0";s:19:"view_counter_number";s:1:"0";s:22:"override_share_counter";s:1:"0";s:20:"share_counter_number";s:1:"0";s:21:"override_like_counter";s:1:"0";s:19:"like_counter_number";s:1:"0";s:24:"override_dislike_counter";s:1:"0";s:22:"dislike_counter_number";s:1:"0";}'
jnews_post_split:
  - 'a:2:{s:17:"enable_post_split";s:1:"0";s:10:"post_split";a:1:{i:0;a:4:{s:8:"template";s:1:"1";s:3:"tag";s:2:"h2";s:9:"numbering";s:3:"asc";s:4:"mode";s:6:"normal";}}}'
  - 'a:2:{s:17:"enable_post_split";s:1:"0";s:10:"post_split";a:1:{i:0;a:4:{s:8:"template";s:1:"1";s:3:"tag";s:2:"h2";s:9:"numbering";s:3:"asc";s:4:"mode";s:6:"normal";}}}'
  - 'a:2:{s:17:"enable_post_split";s:1:"0";s:10:"post_split";a:1:{i:0;a:4:{s:8:"template";s:1:"1";s:3:"tag";s:2:"h2";s:9:"numbering";s:3:"asc";s:4:"mode";s:6:"normal";}}}'
  - 'a:2:{s:17:"enable_post_split";s:1:"0";s:10:"post_split";a:1:{i:0;a:4:{s:8:"template";s:1:"1";s:3:"tag";s:2:"h2";s:9:"numbering";s:3:"asc";s:4:"mode";s:6:"normal";}}}'
jnews_single_post:
  - 'a:11:{s:11:"source_name";s:0:"";s:10:"source_url";s:0:"";s:8:"via_name";s:0:"";s:7:"via_url";s:0:"";s:17:"override_template";s:1:"0";s:8:"override";a:1:{i:0;a:27:{s:8:"template";s:1:"1";s:18:"single_blog_custom";s:0:"";s:8:"parallax";s:1:"1";s:10:"fullscreen";s:1:"0";s:6:"layout";s:13:"right-sidebar";s:7:"sidebar";s:15:"default-sidebar";s:14:"second_sidebar";s:15:"default-sidebar";s:14:"sticky_sidebar";s:1:"1";s:14:"share_position";s:3:"top";s:17:"share_float_style";s:16:"share-monocrhome";s:18:"show_share_counter";s:1:"1";s:17:"show_view_counter";s:1:"1";s:13:"show_featured";s:1:"1";s:14:"show_post_meta";s:1:"1";s:16:"show_post_author";s:1:"1";s:22:"show_post_author_image";s:1:"1";s:14:"show_post_date";s:1:"1";s:16:"post_date_format";s:7:"default";s:23:"post_date_format_custom";s:5:"Y/m/d";s:18:"show_post_category";s:1:"1";s:13:"show_post_tag";s:1:"1";s:19:"show_prev_next_post";s:1:"1";s:15:"show_popup_post";s:1:"1";s:17:"number_popup_post";s:1:"1";s:15:"show_author_box";s:1:"0";s:17:"show_post_related";s:1:"1";s:24:"show_inline_post_related";s:1:"0";}}s:19:"override_image_size";s:1:"0";s:14:"image_override";a:1:{i:0;a:2:{s:26:"single_post_thumbnail_size";s:8:"crop-500";s:24:"single_post_gallery_size";s:8:"crop-500";}}s:13:"trending_post";s:1:"0";s:22:"trending_post_position";s:4:"meta";s:19:"trending_post_label";s:8:"Trending";}'
  - 'a:11:{s:11:"source_name";s:0:"";s:10:"source_url";s:0:"";s:8:"via_name";s:0:"";s:7:"via_url";s:0:"";s:17:"override_template";s:1:"0";s:8:"override";a:1:{i:0;a:27:{s:8:"template";s:1:"1";s:18:"single_blog_custom";s:0:"";s:8:"parallax";s:1:"1";s:10:"fullscreen";s:1:"0";s:6:"layout";s:13:"right-sidebar";s:7:"sidebar";s:15:"default-sidebar";s:14:"second_sidebar";s:15:"default-sidebar";s:14:"sticky_sidebar";s:1:"1";s:14:"share_position";s:3:"top";s:17:"share_float_style";s:16:"share-monocrhome";s:18:"show_share_counter";s:1:"1";s:17:"show_view_counter";s:1:"1";s:13:"show_featured";s:1:"1";s:14:"show_post_meta";s:1:"1";s:16:"show_post_author";s:1:"1";s:22:"show_post_author_image";s:1:"1";s:14:"show_post_date";s:1:"1";s:16:"post_date_format";s:7:"default";s:23:"post_date_format_custom";s:5:"Y/m/d";s:18:"show_post_category";s:1:"1";s:13:"show_post_tag";s:1:"1";s:19:"show_prev_next_post";s:1:"1";s:15:"show_popup_post";s:1:"1";s:17:"number_popup_post";s:1:"1";s:15:"show_author_box";s:1:"0";s:17:"show_post_related";s:1:"1";s:24:"show_inline_post_related";s:1:"0";}}s:19:"override_image_size";s:1:"0";s:14:"image_override";a:1:{i:0;a:2:{s:26:"single_post_thumbnail_size";s:8:"crop-500";s:24:"single_post_gallery_size";s:8:"crop-500";}}s:13:"trending_post";s:1:"0";s:22:"trending_post_position";s:4:"meta";s:19:"trending_post_label";s:8:"Trending";}'
  - 'a:11:{s:11:"source_name";s:0:"";s:10:"source_url";s:0:"";s:8:"via_name";s:0:"";s:7:"via_url";s:0:"";s:17:"override_template";s:1:"0";s:8:"override";a:1:{i:0;a:27:{s:8:"template";s:1:"1";s:18:"single_blog_custom";s:0:"";s:8:"parallax";s:1:"1";s:10:"fullscreen";s:1:"0";s:6:"layout";s:13:"right-sidebar";s:7:"sidebar";s:15:"default-sidebar";s:14:"second_sidebar";s:15:"default-sidebar";s:14:"sticky_sidebar";s:1:"1";s:14:"share_position";s:3:"top";s:17:"share_float_style";s:16:"share-monocrhome";s:18:"show_share_counter";s:1:"1";s:17:"show_view_counter";s:1:"1";s:13:"show_featured";s:1:"1";s:14:"show_post_meta";s:1:"1";s:16:"show_post_author";s:1:"1";s:22:"show_post_author_image";s:1:"1";s:14:"show_post_date";s:1:"1";s:16:"post_date_format";s:7:"default";s:23:"post_date_format_custom";s:5:"Y/m/d";s:18:"show_post_category";s:1:"1";s:13:"show_post_tag";s:1:"1";s:19:"show_prev_next_post";s:1:"1";s:15:"show_popup_post";s:1:"1";s:17:"number_popup_post";s:1:"1";s:15:"show_author_box";s:1:"0";s:17:"show_post_related";s:1:"1";s:24:"show_inline_post_related";s:1:"0";}}s:19:"override_image_size";s:1:"0";s:14:"image_override";a:1:{i:0;a:2:{s:26:"single_post_thumbnail_size";s:8:"crop-500";s:24:"single_post_gallery_size";s:8:"crop-500";}}s:13:"trending_post";s:1:"0";s:22:"trending_post_position";s:4:"meta";s:19:"trending_post_label";s:8:"Trending";}'
  - 'a:11:{s:11:"source_name";s:0:"";s:10:"source_url";s:0:"";s:8:"via_name";s:0:"";s:7:"via_url";s:0:"";s:17:"override_template";s:1:"0";s:8:"override";a:1:{i:0;a:27:{s:8:"template";s:1:"1";s:18:"single_blog_custom";s:0:"";s:8:"parallax";s:1:"1";s:10:"fullscreen";s:1:"0";s:6:"layout";s:13:"right-sidebar";s:7:"sidebar";s:15:"default-sidebar";s:14:"second_sidebar";s:15:"default-sidebar";s:14:"sticky_sidebar";s:1:"1";s:14:"share_position";s:3:"top";s:17:"share_float_style";s:16:"share-monocrhome";s:18:"show_share_counter";s:1:"1";s:17:"show_view_counter";s:1:"1";s:13:"show_featured";s:1:"1";s:14:"show_post_meta";s:1:"1";s:16:"show_post_author";s:1:"1";s:22:"show_post_author_image";s:1:"1";s:14:"show_post_date";s:1:"1";s:16:"post_date_format";s:7:"default";s:23:"post_date_format_custom";s:5:"Y/m/d";s:18:"show_post_category";s:1:"1";s:13:"show_post_tag";s:1:"1";s:19:"show_prev_next_post";s:1:"1";s:15:"show_popup_post";s:1:"1";s:17:"number_popup_post";s:1:"1";s:15:"show_author_box";s:1:"0";s:17:"show_post_related";s:1:"1";s:24:"show_inline_post_related";s:1:"0";}}s:19:"override_image_size";s:1:"0";s:14:"image_override";a:1:{i:0;a:2:{s:26:"single_post_thumbnail_size";s:8:"crop-500";s:24:"single_post_gallery_size";s:8:"crop-500";}}s:13:"trending_post";s:1:"0";s:22:"trending_post_position";s:4:"meta";s:19:"trending_post_label";s:8:"Trending";}'
jnews_primary_category:
  - 'a:1:{s:2:"id";s:0:"";}'
  - 'a:1:{s:2:"id";s:0:"";}'
  - 'a:1:{s:2:"id";s:0:"";}'
  - 'a:1:{s:2:"id";s:0:"";}'
jnews_social_counter_last_update:
  - "1561245104"
  - "1561245104"
  - "1561245104"
  - "1561245104"
xyz_smap:
  - "1"
  - "1"
  - "1"
  - "1"
xyz_smap_insert_og:
  - "0"
  - "0"
  - "0"
  - "0"
jnews_social_counter_all:
  - 'a:7:{s:9:"pinterest";i:0;s:7:"twitter";i:0;s:8:"facebook";i:199;s:8:"linkedin";i:0;s:11:"stumbleupon";i:0;s:2:"vk";s:1:"0";s:6:"google";i:0;}'
  - 'a:7:{s:9:"pinterest";i:0;s:7:"twitter";i:0;s:8:"facebook";i:199;s:8:"linkedin";i:0;s:11:"stumbleupon";i:0;s:2:"vk";s:1:"0";s:6:"google";i:0;}'
  - 'a:7:{s:9:"pinterest";i:0;s:7:"twitter";i:0;s:8:"facebook";i:199;s:8:"linkedin";i:0;s:11:"stumbleupon";i:0;s:2:"vk";s:1:"0";s:6:"google";i:0;}'
  - 'a:7:{s:9:"pinterest";i:0;s:7:"twitter";i:0;s:8:"facebook";i:199;s:8:"linkedin";i:0;s:11:"stumbleupon";i:0;s:2:"vk";s:1:"0";s:6:"google";i:0;}'
jnews_social_counter_total:
  - "199"
  - "199"
  - "199"
  - "199"
tie_views:
  - "29"
  - "29"
  - "29"
  - "29"
wordroid_post_views_count:
  - "0"
  - "0"
  - "0"
  - "0"
image: /wp-content/uploads/2018/12/ކުޅުންތެރިން-1.jpg
categories:
  - ކުޅިވަރު
  - ފުޓްބޯޅަ
---
އެއީ ގާހިރާ އިރުޝާދާއި، ގްރީންސިލްކް އަރުޝަދާއި އެވަރބްލޫ ޢުބައިދާއި ނިރޮޅު ޢިމްރާންފަދަ ކުޅުންތެރިން، އޭރު ޖަމްޢިއްޔާގެ ފުޓްބޯޅަ ދަނޑާއި ނިރޮޅުގެއާ ދެމެދު އޮންނަ ކުޑަދަނޑުގައި ކުޅެއުޅުނު ދުވަސްވަރެވެ. &#8220;ޢިއްމަމެން&#8221; ދަނޑުގެ ނަމުން މަޝްޙޫރުވި މި ދަނޑަށް މިއެކުވެރިންނާއެކު ޅައިރު ފުޓްބޯޅަކުޅެން އަހުރެން ދާންފެށީ ބައްޕަ ދެއްކި ވާހަކައަކުން ހިތުގައި އުފެދުނު ޝައުޤަކުންނެވެ. ނިއުރޭޑިއަންޓް ކުޅޭ މެޗްތަކުގެ ރިލޭ އަޑުއަހަން އިނދެ ބައްޕަގެ ފުޓްބޯޅައިގެ ރަން ޒަމާން ސިފަކޮށްދިނީތީއެވެ.

&nbsp;

ކޮންމެއަކަސް ޤަވާއިދުން ހަމަކޮންމެ ދުވަހަކު ހަވީރު ޓީޝާޓާއި ކުރު ޖިންސް ބުރިއެއްލާ އިސްޓާކީނާއި ބޫޓަށް އަރައިގެން ގަދައަށް ނާޑުވާ އައްސާލައިގެން އެދަނޑާއި ދިމާލަށް ދުވެފައި ދިއުމަކީ އަހަރެންގެ އާދައަކަށްވިއެވެ. ޢާއްމުގޮތެއްގައި އަހަރެން ހުންނަނީ  ކުޑަ ގޯލް ބެލެހެއްޓުމަށް ކީޕަރަކަށް ނުވަތަ ފަހަތް ހިފެހެއްޓުމަށް ޑިފެންސަށެވެ. ބައެއް ދުވަސް ދުވަހު &#8221; މިހާރު ހާދަ ގަދައޭ &#8221; އިރުޝާދު އާއި އަރުޝަދު އަހަރެންނާ ދިމާލަށް ބުނާ ހަނދާން ވަރަށްވެއެވެ. ކުޅުމުގެތެރެއިން އެއްދުވަހަކު، އަހަރެންނާ އެހެން ކުޅުންތެރިއަކާ ވަރަށް ބާރަށް ޖެހި ދެކުދިން އެކުގައި ވެއްޓުނެވެ. އަހަރެންނަށް ވަރަށް ތަދުވިއެވެ. އެއަށްވުރެ ބޮޑަށް އޭނާއަށް ތަދުވީކަން ޔަޤީންވީ ވަގުތުން އޭނާ ތެދުވެ އަހަރެންނަށް އަނިޔާކުރުމުންނެވެ. އަހަރެން ކޮށްޕާލައި، ގައިގާޖެހިއެވެ. އަދި އަހަރެންގެ ބޮލުގައި ހުރިބާރަށް ފުއްޓައްކެއް ޖެހިއެވެ. އޭނާ އިންޒާރުދިނީ ދެން ދުވަހަކުވެސް ކުޅެން ނުދިއުމަށެވެ. އަތުވެއްޖެނަމަ ހާނީއްކަ ކުރާނޭކަމަށެވެ. ގިސްލަމުން ދުވެފައި ގޮސް ގޭގެ ބޮޑުއަށިމަތީ ބިތްދޮށަށް އެނބުރި ރޯން އޮތީމެވެ. ވީކީތްތޯ މަންމަ އެހުމުން ކިޔައިދިނީމެވެ. މިހަބަރު ލިބިގެން ބައްޕަ ބުނީ ކުޅެން ނުގޮސް ގޭގާ އޮތްނަމަ އެކަމެއް ނުހިނގީސް ކަމުގައެވެ. ކުޅެން ދިއުމަށްވުރެ ގޭގާ އޮވެ ތަޢުލީމް ދިޔާނާ ފޮތް ކިޔުން މާރަނގަޅު ވާނޭކަމުގައެވެ.

&nbsp;

އެއީ ސީދާ ކޮން ދުވަހެއްކަން ޔަޤީންނުވިޔަސް ކަށަވަރުވާ އެއްކަމެއް އެބައޮތެވެ. އެއީ އެދުވަހުގެމަތިން އަހަރެން އަދި ހަނދާން ނުނެތޭކަމެވެ. ލަފާކުރެވޭގޮތުގައި އޭރު އަހަރެންގެ ޢުމުރުންވާނީ ނުވަވަރަކަށް އަހަރެވެ. އެހަނދާން އާކުރަން އަހަރެން ބޭނުންވަނީއެއް ނޫނެވެ. އަދި އެއީ މާބޮޑަށް ހަނދާންކޮށްގެން ދައްކަން ބޭނުންވާ ވާހަކައެއްވެސް ނޫނެވެ. އެހެނެއްކަމަކު އެދުވަހުގެ މި ހާދިސާ ވެގެންދިޔައީ އަހަރެންގެ ކުޅިވަރުގެ ޙަޔާތަށްއައި އިންޤިލާބަކަށެވެ. އެހާހިސާބުން އަހަރެން ފުޓްބޯޅަ ކުޅޭކަށް ނުދަމެވެ. ފުޓްބޯޅަ ކުޅުމުގެ ޝައުޤްވެރިކަން ގެއްލި ފޮތް ކިޔުމުގެ ތެރެއަށް ހިތް ގެނބެންފެށީއެވެ.

&nbsp;

ތެދެކެވެ. އަހަރެންނަކީ ފުޓްބޯޅަ ދަނޑުތަކުން ފެންނަ މޮޅަށް ކުޅެން ދަންނަ މީހެއްނޫނެވެ. ބައްޕަ ފަދަ ކީޕަރެއް ނުވަތަ ޝަހީރު ކޮއްކޮފަދަ ކެޕްޓަނެއްވެސް ނޫނެވެ. އެހެނެއްކަމަކު ފުޓްބޯޅަ އާއި ބެހޭ ލިޔުމެއް ލިޔެލަން ނުއެނގޭ މީހަކަށް އަހަރެން ނުވާނޭކަމުގައި ދެކެމެވެ. ދިވެހި ފުޓްބޯޅަ އާއި ބެހޭ ލިޔުންތައް އަހަރެން ކިޔަމެވެ. ޚާއްޞަގޮތެއްގައި އަހަރެންގެ އުފަންރަށް، ރ.މީދޫގެ ފުޓްބޯޅައާއި ބެހޭ ތާރީޚީ މަޢުލޫމާތު ހޯދައި ފަހުގެ ޖީލުތަކާއި ހަމައަށް ރައްކައުތެރިގޮތަކަށް ޞައްޙަކަމާއެކު ފޯރުކޮށްދިނުމަކީ އަހަރެން ނުހަނު ގަޔާވެގެން ކުރާހިތްވާ ކަމެކެވެ. އަހަރެންގެ ޅަދުވަސްވަރު ފުޓްބޯޅައިގެ ތަޖުރިބާއެއް މި ޙިއްޞާކޮށްލީ މިލިއުން ކުރު ވެދާނޭތީ ދިގުކުރާކަށް ނޫނެވެ. އެ ހާދިސާއާއި މިލިއުމާއި ހުރި ގުޅުމެއްގެ ބޮޑުކަމުންނެވެ.

&nbsp;

ރ.މީދޫގެ ފުޓްބޯޅައިގެ ތާރީޙް ދިރާސާކޮށްލުމަށްޓަކައި މިވަގުތު ދުނިޔޭގައި ތިބި ދުވަސްވީ ބޭބޭކަލުންގެ އަރިހަށް ޒިޔާރާތް ކޮށްލީމެވެ. މިކަންވީ އިހުގެ ބޭކަލުން ވަރަށްބޮޑަށް ޝައުޤްވެރިވެ ގަޔާވި ކަމަކަށެވެ. މިގޮތުން އޭރުގެ ފުޓްބޯޅައާއި ބެހޭގޮތުން ހީނާމާގޭ ޙަސަން މޫސާ (78 އަހަރު) ދެންނެވި ގޮތުގައި އެއީ ފުރަތަމަ ޖުމްޙޫރިއްޔާގެ ރައީސް (އަލްމަރުޙޫމް) އަންނަބީލް މުޙައްމަދު އަމީން ދޮށިމޭނާ ކިލެގެފާނުންގެ ދައުރެވެ. އެއީ މީލާދީ ސަނަތުން 1950 ގެ އަހަރުތަކެވެ. ކޮންމެ ރަށެއްގައި ފުޓްބޯޅަ ދަނޑެއް ހެދުމަށް ދަޢުލަތުން އެންގެވި އެންގެވުމަށް ތަބަޢަވުމުގެ ގޮތުން މީދޫގައިވެސް ދަނޑެއް ހެދުމަށް އޭރުގެ ކަތީބު ޗާންދަނީގޭ (އަލްމަރުޙޫމް) ޙުސައިން ޢީސާ ތަކުރުފާނު (މަޝްޙޫރު ކަލޭފާނު) ނިންމެވިއެވެ. މިގޮތުން ކަލޭފާނު، ރަށުގެ ސަރުދާރުންނާއި ކަމުވޮށިންނާއެކު މަޝްވަރާ ކުރެއްވުމަށްފަހު، ދަނޑު ހަދާނެތަނެއް ފާސްކުރެއްވިއެވެ. ދަނޑު ހެދުމަށް ނިންމެވީ އެޒަމާނަށް އެންމެ އެކަށޭނަ ސަރަޙައްދުގައެވެ. އެއީ މިހާރުގެ އިސްކަންދަރުމަގުގެ އިރުމަތިކޮޅުގައެވެ. މި ލިޔުމުގެ ފެށުމުގައިއެވާ އިރުޝާދުމެންގެ ގެ، ގާހިރާގޭ އެހުރީ ސީދާ އެދަނޑު މެދުވީ ހިސާބުގައެވެ.<figure id="attachment_429" style="max-width: 2400px" class="wp-caption alignnone">

<img class="size-full wp-image-429" src="http://localhost/raiydhalha/wp-content/uploads/2018/12/ގަދަ-2-ކުޅުންތެރިން-2.jpg" alt="" width="2400" height="1800" srcset="http://localhost/raiydhalha/wp-content/uploads/2018/12/ގަދަ-2-ކުޅުންތެރިން-2.jpg 2400w, http://localhost/raiydhalha/wp-content/uploads/2018/12/ގަދަ-2-ކުޅުންތެރިން-2-300x225.jpg 300w, http://localhost/raiydhalha/wp-content/uploads/2018/12/ގަދަ-2-ކުޅުންތެރިން-2-768x576.jpg 768w, http://localhost/raiydhalha/wp-content/uploads/2018/12/ގަދަ-2-ކުޅުންތެރިން-2-1024x768.jpg 1024w" sizes="(max-width: 2400px) 100vw, 2400px" /> <figcaption class="wp-caption-text">ކަނާއަތުން ވާއަތަށް : އިރަމާގޭ އަލްމަރުޙޫމް އިސްމާޢީލް ޢީސާ ، ކަގި ސަޢީދު ޔޫސުފް ، ހުދުފިނިފެންމާގޭ ޤާސިމް އަޙްމަދު، ހިރުނދުމާގޭ އަޙްމަދު ޢަލީ، ރާރުއްދޮށުގޭ ޙަސަން މުޙައްމަދު، ހުވަނދުމާގޭ ޢަބްދުއްރަޝީދު ޢަލީ، ޖަވާހިރުވާދީ ޢަބްދުލްޙަކީމް ، ބަހާރުގޭ އަލްމަރުޙޫމް އިބްރާހީމް ޢަފީފް، ސޭޑީކޯނަރ ޢަބްދުއްލަތީފް، ވެސްޓްކޯސްޓް މުހައްމަދު ރަޝާދު ، ފިފްޓީފްލާވަރ ޢަބްދުﷲ ޢަލީ ، ނޫވިލާގޭ އަލްމަރުޙޫމް މުޙައްމަދު ޙުސައިން ، އެވަރބްލޫ ޢަބްދުﷲ މޫސާ ، ތިލަފަޅު ޖަޢުފަރު ޙުސައިން މަޑުފެހިގޭ އަލްމަރުޙޫމް އަޙްމަދު އިބްރާޙީމް</figcaption></figure> 

&#8221; ދަނޑު ހަދާފަ، ބޯޅަ ކުޅެ އުޅުނީ އޮޑިފަހަރު ކެޔޮޅުންނަށް މަޖުބޫރުކޮށްގެން. މިގޮތަށް މީހުން ނެރެގެން ކުޅުވީ ސީދާ ކަލޭފާނު. ކަލޭފާނު އޮޑިވެރިންނަށްވެސް އަންގާނެ އޮޑިއޮޑިން މީހުން ކުޅެން ދަނޑަށް ނެރެން. ދޮށީބެ ގޯތި ކަނބުރުމޫސަބެއާ ދޮށީބެ އިބްރާހީމާ، ފަހާ އިބްރާހިމްބެއާ މިމީސްމީހުން އުޅުނު ކުޅެން އިސްވެގެން.  ދެން މިގޮތަށް ކުޅެނިކޮށް އެއްފަހަރަކު އަތޮޅު އޮފީހުން އަންގައިގެން މިރަށު ޓީމް ކަނދޮޅުދޫއަށް ދާންޖެހިއްޖެ. ރަބީޢުލްޢައްވަލްމަހު 1 ވީމަ ގިނަ މީހުން ދާހިތެއްނުވި. ދާން އެނގީމަ ނުދާން އުޅެންހެދީމަ ކަލޭފާނު އެންގީ ދާށޭވާނީ. ދެން ފޭދޫ ސޮރާ (މަޑުފަހިގޭ އަޙްމަދުބެ) ތުއްތުބެ ގޯތި އައްޔަފުޅާ (ދެތަނޑިމާ އައްޔަބެ) ނުދާނަމޭ ބުނީމަ، ކަލޭފާނު އެންގީ ނުދާ ކުދިން -/5  (ފަސް ރުފިޔާ) އިން ޖޫރިމަނާކޮށްފަ ރަށު ބަންދުގަ ބަހައްޓާނަމޭ. ފަސް ރުފިޔާ ކިޔަސް އޭރުގަ އެއީ ވަރަށް ބޮޑު އެއްޗެއް. ރަށުބަންދަކީވެސް އަދަބެއް. މިގޮތަށް އެންގީމަ ދާން އެއްބަސްވީ. އެއީ ވަރަށް ރީތި ކަނޑުމަޑު ދުވަހެއް. ކަނދޮޅުދޫއަށް ގޮސް ކުޅެގެން މޮޅުވީ. އަހަރެމެން ޖެހިން 11 ލަނޑު. އެމީހުންނަކަށް ނުޖެހުނު އެއްލަނޑުވެސް .&#8221; މި ވާހަކަ ކިޔައިދެމުންދިޔައިރު ޙަސަންބެގެ މޫނުމަތިން ފެނިގެންދިޔައީ އުފާވެރިކަމުގެ ހިނިތުންވުމެވެ.

&nbsp;

ކަލޭފާނު އަންގަވައި ބާރު އަޅުއްވައިގެން ކުޅުނެއްކަމަކު އުފާކުރަންޖެހޭ ޙަޤީޤަތެއް އެބައޮތެވެ. ދުވަސްކޮޅަކުން ކުޅިވަރުގެ ޝައުޤާއި ރޫޙް އިތުރުވެ ޖޯޝް ގަދަވުމުގެ ސަބަބުން އެދުވަސްވަރު ފުރާވަރާއި ޒުވާން ޢުމުރުގެ އެންމެންވެސް ފުޓްބޯޅައަށް ހިތްޖެހެން ފެށުމެވެ. މުނޑު އަރުވާޖަހައިގެން ހުސްފަޔާ ކުޅުނެއްކަމަކު އަތޮޅު ފެންވަރުގެ ހަލުވި ކުޅަދާނަ ކުޅުންތެރިން އުފެދެން ފެށުމެވެ. ހޮވާލައިގެން އޮޑިފަހަރު ކެޔޮޅުންނާ ރަށުތެރެމީހުން އެކުވެގެން ފޯރީގައި ޤަވާއިދުން ކުޅެންފެށުމެވެ. މިގޮތުން ފަލި ރިޔަލުގާ ދަތުރުކޮށް އަތޮޅު ފަހަނައަޅައި އަތޮޅުން ބޭރުގެ ޓީމް ތަކާ ވާދަކޮށް މީދޫ ތަމްސީލްކޮށްދިންކަމީ އެކުޅުންތެރިންގެ ހިތްވަރު ރަމްޒުކޮށްދޭ ހެއްކެކެވެ.

&nbsp;

&#8221; ވަކި ހިސާބަކުން އެންމެންވެސް ކުޅޭ ހިތްވެއްޖެ. ރަށު އެންމެން އެއްބަޔަށް ކުޅޭނީ. މިހާރު ގޮތަށް މާގިނަ ޓީމުތަކެއް ނޯންނާނެ. އާބާދީ ކުޑަޔަކަސް އެއްގޮތަކަށްވެސް ކުޅޭ މީހުންތައް މަދެއްނޫން .ދެން ފަރިތަކޮށްގެން ރަށްރަށަށް ކުޅެންދާން ފަށައިފި. ވަރަށް ގިނަ ރަށްރަށާ ކުޅުނިން. އެންމެ ގިނައިން ކުޅެފަ ހުންނާނީ މަޑުއްވަރީ އާ. ރަސްމާދޫ، އިނގުރައިދޫ، ކަނދޮޅުދޫ އާ އެކީވެސް ކުޅުނިން. ރަށަރަށަށް ގޮސްގެން ވެސް އަދި މިރަށަށް ގެނެސްގެންވެސް ކުޅުނިން. މި ހުރިހާ ރަށެއް އަތުންވެސް އަހަރެމެން މޮޅުވި. ބ އަތޮޅޫން ކެންދޫ ބަލިކުރިން ކުޅުނު ކޮންމެ ފަހަރަކުވެސް. އެކަމު ތުޅާދޫ އާ އޭދަފުއްޓާ ކުޅެގެންވީ ބަލި. އޭދަފުއްޓަކީ އޭރުވެސް ވަރަށް ގަދަ ރަށެއް. &#8221; މަންޒަރު ސިފަވަމުންދާތީވެ، މިވާހަކަތައް އަޑުއަހަން އަހަރެންނަށް އިނދެވެނީއެއްވެސް ނޫނެވެ.<figure id="attachment_428" style="max-width: 1200px" class="wp-caption alignnone">

<img class="size-full wp-image-428" src="http://localhost/raiydhalha/wp-content/uploads/2018/12/ގަދަ-2-ކުޅުންތެރިން-1.jpg" alt="" width="1200" height="1200" srcset="http://localhost/raiydhalha/wp-content/uploads/2018/12/ގަދަ-2-ކުޅުންތެރިން-1.jpg 1200w, http://localhost/raiydhalha/wp-content/uploads/2018/12/ގަދަ-2-ކުޅުންތެރިން-1-150x150.jpg 150w, http://localhost/raiydhalha/wp-content/uploads/2018/12/ގަދަ-2-ކުޅުންތެރިން-1-300x300.jpg 300w, http://localhost/raiydhalha/wp-content/uploads/2018/12/ގަދަ-2-ކުޅުންތެރިން-1-768x768.jpg 768w, http://localhost/raiydhalha/wp-content/uploads/2018/12/ގަދަ-2-ކުޅުންތެރިން-1-1024x1024.jpg 1024w" sizes="(max-width: 1200px) 100vw, 1200px" /> <figcaption class="wp-caption-text">އެ ދުވަސްވަރު އެންމެ ގަދަ 2 ކުޅުންތެރިން ( ކަނާއަތުން ވާއަތަށް ) :  ޕިންކްހައުސް އަލްމަރުޙޫމް ޢަލީ އިބްރާޙީމް ( ރޭނިގޯތި އަލިފުޅު ) އަދި ނޫރާނީގޭ އަލްމަރޫޙޫމް މުޙައްމަދު އަޙްމަދު ( ނޫރާނީގޯތި މުޙައްމަދުފުޅު )</figcaption></figure> 

އެއީ މި ޒަމާނުގެ ކުޅުންތެރިންނަށް އިޙްސާސްވެސް ނުކޮށްލެވޭ ވަރުގެ ތަދު ޒަމާނެކެވެ. ދަތި ދުވަސްވަރެކެވެ. އެހެންކަމުން ފުޓްބޯޅަ ކުޅުމުގައި އޭރުގެ ކުޅުންތެރިންނަށް ބޮޑެތި ގޮންޖެހުންތަކާއި ހުރަސްތައް ކުރިމަތިވެފައިވެއެވެ. ކުޅެން އޮންނަނީ އެންމެ ބޯޅައެކެވެ. ގިނަފަހަރަށް ކުޅެން ޖެހެނީ ހަންބުރަކަށި ހަދާލައިގެންނެވެ. އަރާލާނެ ބޫޓެއް އިސްޓާކީނެއް ނުލިބެއެވެ. ގެންގުޅޭ ބޯޅަ ތައްޔާރުކުރަނީ ފޮތިން، އަތުން ފަހައިގެންނެވެ. ކުޅެނިމޭއިރު އެ އޮންނަނީ ފައިން ތަޅާތަޅާ އަވެދިވެފައެވެ. އެހެންކަމުން ހަމަ ކޮންމެ ދުވަހަކު ކުޅެންވީމާ އެ މަރާމާތު ކުރަންޖެހެއެވެ. އެހެންނޫންނަމަ އަނެއް ދުވަހު ތިބެންޖެހޭނީ ނުކުޅެއެވެ. މިކަންވެސް ޙަސަންބެ ޙިއްސާ ކޮށްލިއެވެ.

&nbsp;

&#8221; ފުށްގަޅައިގެން މުންޑު އަނދަގެން ކުޅެންޖެހެނީ. ކުޅެން ގެންގުޅޭ ބޯޅަ ފަހަނީ ޔޫސުބެ ގޯތި މޫސާފު. އެއީ ޒަކީ ބައްޕަ. އެ ފަހާފަ އޮންނާނީ ފޮތިން. ހަން ވައްދަން އަނގަ ކަނޑާފަ ބިގަރުގެ އެއްބައި ނައްޓުވާފަ އެތެރެއަށް ތުން ލައްވާފަ ބުންބާއިން ވައިޖަހާގޮތަށް ހަދާފަ އޮންނަނީ. ވައިޖަހާފަ އަނގަ ފަހާނީ ނަނު ގަނޑަކުން. ކުޅެ ނިމޭއިރަށް އެ އޮންނަނީ އަނެއްކަވެސް ހަދަންވެފަ. ހަދައިގެން އަނެއްދުވަހުވެސް ކުޅޭނީ. އެ ބޯޅަ ބޮޑުވާނެ މިހާރު މިގެންގުޅޭ ބޯޅައަށްވުރެ. ނުތެމި އޮންނައިރަށް ހަސަތޭކަ ގުރާމު. ތެންމާލީމަ ކިލޯއެއް ހުންނާނީ ބޯޅައިގަ. &#8221; ވާހަކަ ކުރިއަށް ގެންދިއައިރު ޙަސަންބެ އިނީ ހީހީ ހަލާކުވެފައެވެ.

&nbsp;

&#8221; ދެން ރަށްރަށާ ކުޅެންވީމަ، ކަލޭފާނު އިސްކޮށް ހުރެގެން ޤައުމީ ޓީމް ކިޔާފަ ވަކި ބަޔަކު ނަގާނެ. ކީޕަރަކަށް ހުންނާނީ ކެންދޫ އާބެ. ވައަތްފަރާތަށް ހުންނާނީ ނޫރާނީ ގޯތި މުޙައްމަދުފުޅާ ޢަފީފު ކަތީބާ. ކަނާއަތްފަޅިން ކުޅޭނީ ތުޅާދޫގަ ހުރި އަލީއާ އަހަންނާ. މެދުތެރެއަށް ސެންޓަޜަށް ކުޅޭނީ ފަހީމީ މޫސާފުޅު. ހާފް ބެކަށް ބަހައްޓާފަ ހުންނަނީ ކަޅު ހުއްތުއާ ކުޑާލި އަޙްމަދުފުޅާ. ބެކަށް އެންމެ ފަހަތަށް ހުންނަނީ ތުއްތުބެ ގޯތި އައްޔަފުޅާ، (މަޑުފެހިގޭ) އަޙްމަދު ޢަލީ އާ. ކުރިއަށް ކުޅެން އުޅޭނީ ކަތީބު ޢީސަބެއާ، ކޮއްކޮ ގޯތި ޤާސިމާ، ކަލޭފާނު ގޯތި ރަޝާދުއާ، ރޭނިގޯތި އައްޔަފުޅާ، &#8221; ޙަސަންބެ ލިސްޓު ކިޔަމުންދިޔައިރު އަޅުގަނޑުގެ ލޮލަށް މިވެރިން ކުޅެން އުޅޭ މަންޒަރު ތަސްވީރުވަމުންދިޔަ ކަހަލައެވެ.&#8221; އެންމެ ގަދަވާނީ ރޭނި ގޯތި އައްޔަފުޅާ ނޫރާނީ ގޯތި މުޙައްމަފުޅާ. ތުއްތުބެ ގޯތި އައްޔަފު ކުޅުން ވަރަށް ރީތި ވާނެ. ކަތީބު ޢީސަބެ، ރަޝާދު، ޤާސިމް މިމީސްމީހުންވެސް ކުޅުމަށް ވަރަށް ރަނގަޅު &#8221; އޭރު އެންމެ ގަދައަށް ކުޅެނީ ކޮންބައެއްތޯ ކުރި ސުވާލު ރަނގަޅަށް ފުރިހަމަ ނުވަނީސް ޙަސަންބެ ޖަވާބުދިނީ ހުޝިޔާރުކަމާއެކުގައެވެ.

&nbsp;

އެދުވަސްވަރުގެ ކުޅުމާ ބެހޭގޮތުން މަޢުލޫމާތު ދިން އަނެއްބޭކަލަކީ ސޭޑީކޯނަރ ޢަބްދުއްލަތީފް (70 އަހަރު) އެވެ. ޢާއްމުކޮށް ކިޔާއުޅޭ ނަމުންނަމަ ކޮއްކޮބެއެވެ. &#8221; އޭރު ކުޅޭނީކީ މިހާރު ކުޅޭ ބޯޅަ އެއް ނޫނިއްޔަ. މިގޮތަށް ކޮއްޓަ ކޮއްޓާފަ އެކަކު އަނެކަކަށް ކައިރި ކައިރިން ދީގެންނެއް ނޫން ކުޅޭނީކީ. އެކަމު އޭރުވެސް ދަނޑުމައްޗަށް ފަރިތަ ހަލުވި ކުޅުންތެރިން ތިބި. އަހަރެން ހުންނަނީ އަބަދުވެސް ފަހަތަށް. މިހާރު ތިކިޔާގޮތަށް ޑިފެންސަށް. ކުޅެންހުރެފަ އަބަދުވެސް ގޮވަން ފަހަތަށް ނުބަލާށޭ. ފަހަތް ހިފަހައްޓާނަމޭ. ވަރަށް ބާރަށް ދުއްވައިގަންނަން ބޯޅަ ހިފައިގެން ލަނޑުޖަހަން އަންނަންހެދީމަ. އެގޮތަށް ދުއްވައިގަންނަ އިރަށް ގިނަފަހަރަށް ބިރުވެސް ގަންނާނެ އަނެއްޓީމު މީހުން. އަހަރެމެން ކުޅުނު ދުވަސްވަރު ހަކީމުއާ އައްޔަބެ ގޯތި ރަޝީދުބެއާ، ޙަސަންފު ގޯތި ޢީސާއާ، ކަމަނަ އިން އިސްމާލާ ރޭނިގޯތި އައްޔަފުޅާ މިމީސްމީހުން ކުޅުނު. ރޭނިގޯތި އައްޔަފު ފަރަށް ބާރަށް ބޯޅާގަ ޖަހާނެ. އޭރު ޒުވާނުންނަށް ތިބި ހުރިހާ ކުދިންވެސް ކުޅުނު ހަމަ. އެންމެ ރީތިކޮށް ކުޅެނީ ތުއްތުބެ ގޯތި އައްޔަފު، އެއީ މިހާރުތިކިޔާ ދެތަނޑިމާގޯތި އައްޔަބެ. &#8221; ކޮއްކޮބެގެ ތަޖުރިބާ ޙިއްސާ ކޮށްލިއެވެ.

&nbsp;

އައްޔަބެ ، ފުރިހަމަ ނަމުންނަމަ ޢަލީ އިބްރާހީމް (80 އަހަރު) ގަދައަށް ކުޅުނު ރަންޒަމާނުގެ ދުވަސްވަރު ހަނދާން ހުރިތޯ ބަލައިލުމަށް ދެތަނޑިމާގެއަށް ދިޔައީމެވެ. ކޮޓަރީގެ ދޮރުމަތީހުރެ ސަލާމް ގޮވައިލުމުން ބަލި އަޑަކުން ޖަވާބުދިނެވެ. ހާލު އަޙްވާލު އޮޅުންފިލުވުމަށްފަހު ކަމާއިބެހޭގޮތުން ސުވާލުކޮށްލީމެވެ. އައްޔަބެ ޙިއްސާކުރިގޮތުން، އެ ދުވަސްވަރުގެ ކުޅުންގަނޑު ކިޔައިދޭން މާރަނގަޅަށް ނުއެނގުނަސް ކުޅުނު ހަނދާން ހަމަ ރަނގަޅަށް އެބަހުއްޓެވެ. &#8221; އެންމެ ޅަ ޒަމާނުގަ ކުޅެން ދިޔައިން. ސަތާރައަށާރަ ވަރަކަށް އަހަރު ކަންނޭނގެ ވާނީ. އޭރު އަހަރެމެން ވަރަށް ގަދައަށް ކުޅުނިން. ލަނޑުވެސް ޖަހަން ކިތަރަކަށްވެސް. މުންޑު އަނދެ އަރުވާޖަހައިގެން ކުޅެނީ. އެއްބައިފަހަރަށް ހަރުވާޅު ބުރި ލައިގެންވެސް ކުޅެން. ހާފްގަ ހުރެފަ ބޯޅަ ހިފައިގެން ކުރިއަށްވެސް އަރަން. ހުރިހާ ތާކަށްވެސް އަހަންނަށް ދުވަންޖެހޭ. &#8221; ކިޔައިދެމުން ދިޔައިރު އައްޔަބެގެ މޫނުމަތިން ފެންނަމުންދިޔަ ހާއުފާވެރިކަމުގެ ކުލަވަރުން އަންގައިދިނީ އެހިތުގައި ފުޓްބޯޅައަށް އޮތް ލޯތްބެވެ.

&nbsp;

&#8221; އޭރު މީހަކާވެސް ނީންނަން. ހުސްހަށިބައިއިރުގަ ކުޅުނީ. އޭރު ކުޅެން އުޅުނު ގިނަމީހުންގެ ނަންތައް މިހާރަކު ނެތް ހަނދާނެއް. ގާސިމާ، ކަތީބު އީސަބެއާ އާބެމެން ކުޅުނު ގައިމުވެސް. ކުޅެގެން ނުލިބޭނެ އެއްވެސް އެއްޗެއް އޭރަކު. &#8221; ޝައުޤްވެރިކަމާއެކު އަޑުއަހަމުންދިޔައިރު އަހަރެންގެ ލޮލުން ކަރުނަ ފޭދިގެންދިޔައީ އައްޔަބެގެ މޫނުމަތިން އެދަނޑިވަޅު ފެނިގެންދިޔަ އުޖާލާ ހިނިތުންވުމުންނެވެ. &#8221; ރެފްރީކަން ކުރި އާބެ. ދެން ކަތީބު ޢީސަބެވެސް ރެފްރީއަކަށް ހުރޭ. &#8221; އެދުވަސްވަރުގެ ރެފްރީންނާ ފަނޑިޔާރުންނަކީ ކޮންބައެއްތޯ ސުވާލުކޮށްލުމުން މަޑުމަޑުން އިނދެ އައްޔަބެ ދިން ޖަވާބަކީ މިއީއެވެ.

&nbsp;

ކޮންމެއަކަސް މިހާތަނުން ޤަބޫލްކުރަންޖެހޭ ތެދު ޙަޤީޤަތްތަކެއް އެބަހުއްޓެވެ. ކުޅުމަށް މާ ހުނަރުހުރި، މާ ފެންވަރުގެ ކުޅުންތެރިންނަށް ނުވިއެއްކަމަކު އެޒަމާނުގައިވެސް މީދޫއިން ފުޓްބޯޅައިގެ ތަރިން އަތޮޅުފެންވަރުގައި ވިދާލާފައިވާކަމެވެ. ކުޅެނިމޭއިރު ހަލާކުވާ ބޯޅަ ، އަނެއްދުވަހު ކުޅެންވީމާ ފަހަފަހައިގެން މަރާމާތު ކުރުމުގެ ޝައުޤް އެ ކުޅުންތެރިންގެ ކަށީގެ މަދުގައި ހަރުލާފައިވީކަމެވެ. ރާއްޖެތެރޭގެ އެހެން ރަށްރަށާ އަޅާބަލާއިރު ބިންގަނޑު އެއްވަރު ރީތި ވިނަ ދަނޑެއް ރަށުގައި އޮންނަކަމެވެ. އަޞްރު ނަމާދަށްފަހު ވަގުތު އޮއްވާ ބޯޅަ ކުޅޭހިތުން ބޯޅަ ދަނޑާއި ދިމާލަށް ދުވެ މުޑިނެގުމަކީ އެވެރިންގެ އާދައަކަށްވީކަމެވެ. މީހުންގިނަވެ ބަޔަކަށް 11 ހަމަވެގެން އިތުރަށް ތިބޭ ކުޅުންތެރިން، ދަނޑުމަތިން ކުޅުންތެރިއަކު ވަރުބަލިވެގެން ނުވަތަ އަނިޔާއެއްވެގެން ފައިބާތޯ ފުރުސަތަކަށް ބަލަބަލާ ދަނޑުހޭރީގައި މަޑުކޮށްލައިގެން އިރުއޮއްސެންދެންވެސް އިންނަކަމެވެ. ރަށުގެ ޤައުމީ ޓީމެއް އުފައްދައި އެންމެ އެއްރަށެއް އެއްބައެއްގެ ގޮތުގައި ދަނޑުމަތީ ޗަރުކޭސް ދައްކާލިކަމެވެ. ރަށުން ބޭރުގެ ޓީމްތަކާއި ވާދަކޮށް ފަރަޤްބޮޑު ނަތީޖާތައް ނެރެ މީދޫގެ ފުޓްބޯޅައިގެ ފެންވަރު ދައްކާލާފައިވާކަމެވެ. ދަނޑުގެ ވިނަތައް ބޯވިޔަނުދީ ބަލަހައްޓައި، ދަނޑުވަށައިގެން އޮންނަ ހުއި ގަސްތައް ރީތިކޮށް ނޮޅާހެދުމުގަ ނޫކަށިފުރައިގެ ޒުވާން ކުޅުންތެރިންނާ ކުޅެންދާ ކެޔޮޅުން ފޯރި ހިފާލާފައިވީކަމެވެ.

&nbsp;

ތެދެކެވެ. ތާރީޙް ހެކިދޭގޮތުން އެދުވަސްވަރަށް ބަލާއިރު، މީދޫގައި ގަދަ ފުޓްބޯޅަ ކުޅުންތެރިން އުފެދުނެވެ. ބޯޅަ މަތަކޮށް ގޯލައަށް ވަނަނުދީ ހިފަހައްޓާލި ގޯލަކީޕަރުން ދަނޑުމަތިން ފެނުނެވެ. ފަހަތަށް ބާރު ބޮޑުވިޔަނުދީ ހާފުތެރެ ހަމަޖައްސާލި ޑިފެންޑަރުން ނޫންނަމަ ބެކުން ތިއްބެވެ. ޕާސް ކޮށްގެން ނުކުޅުނެއްކަމަކު ބޯޅަ ހިފައިގެން ނައްޓުވަމުން ގޮސް އަނެއް ހާފުގައި ކުރިއަށްތިބި ކުޅުންތެރިންނާ ހަމައަށް ބޯޅަ ގެންގޮސްދިން މިޑްފީލްޑަރުންގެ ހުނަރުތައް ފެނުނެވެ. ދެފަރާތު އަރިމަތިން ބޯޅަ ހިފައިގެންދުވެ ހާފުބުރިއަށް ކުޅެ އިދިކޮޅު ޓީމްގެ ބެކަށް ބާރުބޮޑުކޮށްލި  ކުޅުންތެރިން ތިއްބެވެ. ހަމަލާތައް އުފައްދައި ގޯލަކީޕަރުން ސިއްސުވާލާ ލަނޑުޖެހި ގަދަ ފޯވާޑުން އުފެދުނެވެ. މިއީ ޔޯލަޔޯލައެއް ނޫނެވެ. ތޯތޯ އެއްވެސް ނޫނެވެ. މިއީ ރ.މީދޫގެ ފުޓްބޯޅައިގެ ތާރީޙެވެ. މިޒަމާނުގެ ޓެކްނިކަލް ކުޅުންތެރިން ފަޚްރުވެރިވާން ޖެހޭ ތެދު ޙަޤީޤަތެވެ. &#8221; އެއް ރަށެއް ، އެއްބައެއް &#8221; މި ޝިޢާރުގެ ދަށުން ފުޓްބޯޅައިގެ ކުޅި ދައްކާލަމުން އަންނަ މީދޫ ސްޕޯޓްސް ކުލަބުގެ މިއަދުގެ ޒުވާން ކުޅުންތެރިންނަށް ލިބޭ ޝަރަފެކެވެ. މި ޙަޤީޤަތް ހެކިދެނީ ރ. އަތޮޅު މީދޫއަކީ އަބަދުވެސް ފުޓްބޯޅައިގެ ރަށެއްކަމެވެ. ކުރު ފޮނި ޢިބާރާތަކުން ދަންނަވަނީ ނަމަ މި މީދޫއަކީ ފުޓްބޯޅައިގެ މުޑުވަށް ގަދަ ރަށެކެވެ.

&nbsp;