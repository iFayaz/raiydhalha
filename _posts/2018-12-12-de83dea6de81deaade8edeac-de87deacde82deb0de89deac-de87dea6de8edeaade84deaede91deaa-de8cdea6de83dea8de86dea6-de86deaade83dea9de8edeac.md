---
id: 398
title: 'ރަށުގެ އެންމެ އަގުބޮޑު ތަރިކަ &#8211; ކުރީގެ ހުކުރު މިސްކިތް ( މައި މިސްކިތް )'
date: 2018-12-12T11:10:20+00:00
author: Admin
layout: post
guid: https://raiydhalha.com/?p=398
permalink: /?p=398
jnews_single_post:
  - 'a:11:{s:11:"source_name";s:0:"";s:10:"source_url";s:0:"";s:8:"via_name";s:0:"";s:7:"via_url";s:0:"";s:17:"override_template";s:1:"0";s:8:"override";a:1:{i:0;a:27:{s:8:"template";s:1:"1";s:18:"single_blog_custom";s:0:"";s:8:"parallax";s:1:"1";s:10:"fullscreen";s:1:"0";s:6:"layout";s:13:"right-sidebar";s:7:"sidebar";s:15:"default-sidebar";s:14:"second_sidebar";s:15:"default-sidebar";s:14:"sticky_sidebar";s:1:"1";s:14:"share_position";s:3:"top";s:17:"share_float_style";s:16:"share-monocrhome";s:18:"show_share_counter";s:1:"1";s:17:"show_view_counter";s:1:"1";s:13:"show_featured";s:1:"1";s:14:"show_post_meta";s:1:"1";s:16:"show_post_author";s:1:"1";s:22:"show_post_author_image";s:1:"1";s:14:"show_post_date";s:1:"1";s:16:"post_date_format";s:7:"default";s:23:"post_date_format_custom";s:5:"Y/m/d";s:18:"show_post_category";s:1:"1";s:13:"show_post_tag";s:1:"1";s:19:"show_prev_next_post";s:1:"1";s:15:"show_popup_post";s:1:"1";s:17:"number_popup_post";s:1:"1";s:15:"show_author_box";s:1:"0";s:17:"show_post_related";s:1:"1";s:24:"show_inline_post_related";s:1:"0";}}s:19:"override_image_size";s:1:"0";s:14:"image_override";a:1:{i:0;a:2:{s:26:"single_post_thumbnail_size";s:8:"crop-500";s:24:"single_post_gallery_size";s:8:"crop-500";}}s:13:"trending_post";s:1:"0";s:22:"trending_post_position";s:4:"meta";s:19:"trending_post_label";s:8:"Trending";}'
  - 'a:11:{s:11:"source_name";s:0:"";s:10:"source_url";s:0:"";s:8:"via_name";s:0:"";s:7:"via_url";s:0:"";s:17:"override_template";s:1:"0";s:8:"override";a:1:{i:0;a:27:{s:8:"template";s:1:"1";s:18:"single_blog_custom";s:0:"";s:8:"parallax";s:1:"1";s:10:"fullscreen";s:1:"0";s:6:"layout";s:13:"right-sidebar";s:7:"sidebar";s:15:"default-sidebar";s:14:"second_sidebar";s:15:"default-sidebar";s:14:"sticky_sidebar";s:1:"1";s:14:"share_position";s:3:"top";s:17:"share_float_style";s:16:"share-monocrhome";s:18:"show_share_counter";s:1:"1";s:17:"show_view_counter";s:1:"1";s:13:"show_featured";s:1:"1";s:14:"show_post_meta";s:1:"1";s:16:"show_post_author";s:1:"1";s:22:"show_post_author_image";s:1:"1";s:14:"show_post_date";s:1:"1";s:16:"post_date_format";s:7:"default";s:23:"post_date_format_custom";s:5:"Y/m/d";s:18:"show_post_category";s:1:"1";s:13:"show_post_tag";s:1:"1";s:19:"show_prev_next_post";s:1:"1";s:15:"show_popup_post";s:1:"1";s:17:"number_popup_post";s:1:"1";s:15:"show_author_box";s:1:"0";s:17:"show_post_related";s:1:"1";s:24:"show_inline_post_related";s:1:"0";}}s:19:"override_image_size";s:1:"0";s:14:"image_override";a:1:{i:0;a:2:{s:26:"single_post_thumbnail_size";s:8:"crop-500";s:24:"single_post_gallery_size";s:8:"crop-500";}}s:13:"trending_post";s:1:"0";s:22:"trending_post_position";s:4:"meta";s:19:"trending_post_label";s:8:"Trending";}'
  - 'a:11:{s:11:"source_name";s:0:"";s:10:"source_url";s:0:"";s:8:"via_name";s:0:"";s:7:"via_url";s:0:"";s:17:"override_template";s:1:"0";s:8:"override";a:1:{i:0;a:27:{s:8:"template";s:1:"1";s:18:"single_blog_custom";s:0:"";s:8:"parallax";s:1:"1";s:10:"fullscreen";s:1:"0";s:6:"layout";s:13:"right-sidebar";s:7:"sidebar";s:15:"default-sidebar";s:14:"second_sidebar";s:15:"default-sidebar";s:14:"sticky_sidebar";s:1:"1";s:14:"share_position";s:3:"top";s:17:"share_float_style";s:16:"share-monocrhome";s:18:"show_share_counter";s:1:"1";s:17:"show_view_counter";s:1:"1";s:13:"show_featured";s:1:"1";s:14:"show_post_meta";s:1:"1";s:16:"show_post_author";s:1:"1";s:22:"show_post_author_image";s:1:"1";s:14:"show_post_date";s:1:"1";s:16:"post_date_format";s:7:"default";s:23:"post_date_format_custom";s:5:"Y/m/d";s:18:"show_post_category";s:1:"1";s:13:"show_post_tag";s:1:"1";s:19:"show_prev_next_post";s:1:"1";s:15:"show_popup_post";s:1:"1";s:17:"number_popup_post";s:1:"1";s:15:"show_author_box";s:1:"0";s:17:"show_post_related";s:1:"1";s:24:"show_inline_post_related";s:1:"0";}}s:19:"override_image_size";s:1:"0";s:14:"image_override";a:1:{i:0;a:2:{s:26:"single_post_thumbnail_size";s:8:"crop-500";s:24:"single_post_gallery_size";s:8:"crop-500";}}s:13:"trending_post";s:1:"0";s:22:"trending_post_position";s:4:"meta";s:19:"trending_post_label";s:8:"Trending";}'
  - 'a:11:{s:11:"source_name";s:0:"";s:10:"source_url";s:0:"";s:8:"via_name";s:0:"";s:7:"via_url";s:0:"";s:17:"override_template";s:1:"0";s:8:"override";a:1:{i:0;a:27:{s:8:"template";s:1:"1";s:18:"single_blog_custom";s:0:"";s:8:"parallax";s:1:"1";s:10:"fullscreen";s:1:"0";s:6:"layout";s:13:"right-sidebar";s:7:"sidebar";s:15:"default-sidebar";s:14:"second_sidebar";s:15:"default-sidebar";s:14:"sticky_sidebar";s:1:"1";s:14:"share_position";s:3:"top";s:17:"share_float_style";s:16:"share-monocrhome";s:18:"show_share_counter";s:1:"1";s:17:"show_view_counter";s:1:"1";s:13:"show_featured";s:1:"1";s:14:"show_post_meta";s:1:"1";s:16:"show_post_author";s:1:"1";s:22:"show_post_author_image";s:1:"1";s:14:"show_post_date";s:1:"1";s:16:"post_date_format";s:7:"default";s:23:"post_date_format_custom";s:5:"Y/m/d";s:18:"show_post_category";s:1:"1";s:13:"show_post_tag";s:1:"1";s:19:"show_prev_next_post";s:1:"1";s:15:"show_popup_post";s:1:"1";s:17:"number_popup_post";s:1:"1";s:15:"show_author_box";s:1:"0";s:17:"show_post_related";s:1:"1";s:24:"show_inline_post_related";s:1:"0";}}s:19:"override_image_size";s:1:"0";s:14:"image_override";a:1:{i:0;a:2:{s:26:"single_post_thumbnail_size";s:8:"crop-500";s:24:"single_post_gallery_size";s:8:"crop-500";}}s:13:"trending_post";s:1:"0";s:22:"trending_post_position";s:4:"meta";s:19:"trending_post_label";s:8:"Trending";}'
post_subtitle:
  - ""
  - ""
  - ""
  - ""
slide_template:
  - default
  - default
  - default
  - default
jnews_social_meta:
  - 'a:6:{s:8:"fb_title";s:15:"Aasaaree Miskiy";s:14:"fb_description";s:0:"";s:8:"fb_image";s:3:"399";s:13:"twitter_title";s:15:"Aasaaree Miskiy";s:19:"twitter_description";s:0:"";s:13:"twitter_image";s:3:"399";}'
  - 'a:6:{s:8:"fb_title";s:15:"Aasaaree Miskiy";s:14:"fb_description";s:0:"";s:8:"fb_image";s:3:"399";s:13:"twitter_title";s:15:"Aasaaree Miskiy";s:19:"twitter_description";s:0:"";s:13:"twitter_image";s:3:"399";}'
  - 'a:6:{s:8:"fb_title";s:15:"Aasaaree Miskiy";s:14:"fb_description";s:0:"";s:8:"fb_image";s:3:"399";s:13:"twitter_title";s:15:"Aasaaree Miskiy";s:19:"twitter_description";s:0:"";s:13:"twitter_image";s:3:"399";}'
  - 'a:6:{s:8:"fb_title";s:15:"Aasaaree Miskiy";s:14:"fb_description";s:0:"";s:8:"fb_image";s:3:"399";s:13:"twitter_title";s:15:"Aasaaree Miskiy";s:19:"twitter_description";s:0:"";s:13:"twitter_image";s:3:"399";}'
custom_page_title:
  - 'Rashuge emmebodu tharika - Kureege hukuru miskiy'
  - 'Rashuge emmebodu tharika - Kureege hukuru miskiy'
  - 'Rashuge emmebodu tharika - Kureege hukuru miskiy'
  - 'Rashuge emmebodu tharika - Kureege hukuru miskiy'
jnews_primary_category:
  - 'a:1:{s:2:"id";s:0:"";}'
  - 'a:1:{s:2:"id";s:0:"";}'
  - 'a:1:{s:2:"id";s:0:"";}'
  - 'a:1:{s:2:"id";s:0:"";}'
jnews_post_split:
  - 'a:2:{s:17:"enable_post_split";s:1:"0";s:10:"post_split";a:1:{i:0;a:4:{s:8:"template";s:1:"1";s:3:"tag";s:2:"h2";s:9:"numbering";s:3:"asc";s:4:"mode";s:6:"normal";}}}'
  - 'a:2:{s:17:"enable_post_split";s:1:"0";s:10:"post_split";a:1:{i:0;a:4:{s:8:"template";s:1:"1";s:3:"tag";s:2:"h2";s:9:"numbering";s:3:"asc";s:4:"mode";s:6:"normal";}}}'
  - 'a:2:{s:17:"enable_post_split";s:1:"0";s:10:"post_split";a:1:{i:0;a:4:{s:8:"template";s:1:"1";s:3:"tag";s:2:"h2";s:9:"numbering";s:3:"asc";s:4:"mode";s:6:"normal";}}}'
  - 'a:2:{s:17:"enable_post_split";s:1:"0";s:10:"post_split";a:1:{i:0;a:4:{s:8:"template";s:1:"1";s:3:"tag";s:2:"h2";s:9:"numbering";s:3:"asc";s:4:"mode";s:6:"normal";}}}'
jnews_override_counter:
  - 'a:8:{s:21:"override_view_counter";s:1:"0";s:19:"view_counter_number";s:1:"0";s:22:"override_share_counter";s:1:"0";s:20:"share_counter_number";s:1:"0";s:21:"override_like_counter";s:1:"0";s:19:"like_counter_number";s:1:"0";s:24:"override_dislike_counter";s:1:"0";s:22:"dislike_counter_number";s:1:"0";}'
  - 'a:8:{s:21:"override_view_counter";s:1:"0";s:19:"view_counter_number";s:1:"0";s:22:"override_share_counter";s:1:"0";s:20:"share_counter_number";s:1:"0";s:21:"override_like_counter";s:1:"0";s:19:"like_counter_number";s:1:"0";s:24:"override_dislike_counter";s:1:"0";s:22:"dislike_counter_number";s:1:"0";}'
  - 'a:8:{s:21:"override_view_counter";s:1:"0";s:19:"view_counter_number";s:1:"0";s:22:"override_share_counter";s:1:"0";s:20:"share_counter_number";s:1:"0";s:21:"override_like_counter";s:1:"0";s:19:"like_counter_number";s:1:"0";s:24:"override_dislike_counter";s:1:"0";s:22:"dislike_counter_number";s:1:"0";}'
  - 'a:8:{s:21:"override_view_counter";s:1:"0";s:19:"view_counter_number";s:1:"0";s:22:"override_share_counter";s:1:"0";s:20:"share_counter_number";s:1:"0";s:21:"override_like_counter";s:1:"0";s:19:"like_counter_number";s:1:"0";s:24:"override_dislike_counter";s:1:"0";s:22:"dislike_counter_number";s:1:"0";}'
xyz_smap_insert_og:
  - "0"
  - "0"
  - "0"
  - "0"
jnews_social_counter_last_update:
  - "1561364517"
  - "1561364517"
  - "1561364517"
  - "1561364517"
xyz_smap:
  - "1"
  - "1"
  - "1"
  - "1"
onesignal_meta_box_present:
  - "1"
  - "1"
  - "1"
  - "1"
onesignal_send_notification:
  - ""
  - ""
  - ""
  - ""
jnews_social_counter_all:
  - 'a:7:{s:7:"twitter";i:0;s:8:"linkedin";i:0;s:9:"pinterest";i:0;s:8:"facebook";i:238;s:11:"stumbleupon";i:0;s:2:"vk";s:1:"0";s:6:"google";i:0;}'
  - 'a:7:{s:7:"twitter";i:0;s:8:"linkedin";i:0;s:9:"pinterest";i:0;s:8:"facebook";i:238;s:11:"stumbleupon";i:0;s:2:"vk";s:1:"0";s:6:"google";i:0;}'
  - 'a:7:{s:7:"twitter";i:0;s:8:"linkedin";i:0;s:9:"pinterest";i:0;s:8:"facebook";i:238;s:11:"stumbleupon";i:0;s:2:"vk";s:1:"0";s:6:"google";i:0;}'
  - 'a:7:{s:7:"twitter";i:0;s:8:"linkedin";i:0;s:9:"pinterest";i:0;s:8:"facebook";i:238;s:11:"stumbleupon";i:0;s:2:"vk";s:1:"0";s:6:"google";i:0;}'
jnews_social_counter_total:
  - "238"
  - "238"
  - "238"
  - "238"
wordroid_post_views_count:
  - "2"
  - "2"
  - "2"
  - "2"
tie_views:
  - "138"
  - "138"
  - "138"
  - "138"
image: /wp-content/uploads/2018/12/img_1671.jpg
categories:
  - Uncategorized
  - މަސައްކަތްތެރިކަމާއި ފަންނުވެރިން
---
މިއީ، ދުނިޔޭގެ ޤަދީމީ އާޘާރުތަކާއި ބެހޭގޮތުން ޔުނެސްކޯއިން ޢާއްމުކުރައްވާފައިވާ ހޯދުންތަކުންނާއި ދިވެހިރާއްޖޭގެ އާޘާރީ ބިނާތަކާއި މިސްކިތްތަކާއި ބެހޭގޮތުން ދިވެހިރާއްޖޭގެ ފަތުރުވެރިކަމާއި،ފަންނުވެރިކަމާއި ސަޤާފަތާއިބެހޭ ވުޒާރާ &#8220;މިނިސްޓްރީއޮފް ޓޫރިޒަމް އާރޓްސް އެންޑް ކަލްޗަރ&#8221; އާއި  ދިވެހިރާއްޖޭގެ ތާރީޚާއި ތަރިކައާއިބެހޭ އިދާރާ &#8220;ޑިޕާޓްމަންޓް އޮފް ހެރިޓޭޖުން&#8221; ކުރައްވާފައިވާ ދިރާސާތަކުން ހޯދިފައިވާ މަޢުލޫމާތުގެ އިތުރުން ރ.މީދޫ ހީނާމާގޭ ޙަސަން މޫސާ (78 އަހަރު) ދެއްވާފައިވާ މަޢުލޫމާތުގެ މައްޗަށް ބިނާކޮށް ލިޔެވިފައިވާ ލިއުމެކެވެ. މި ލިއުން ޝާއިޢުކުރެވިފައި މިވަނީ ހުދުފިނިފެންމާގޭ ޤާސިމް އަޙްމަދު (83 އަހަރު) އާއި، އެވަރބްލޫ ޢަބްދުﷲ މޫސާ (75 އަހަރު) އާއި، ގުލްފާމްގޭ ޙުސައިން އަޙްމަދު (74 އަހަރު) ގެ އިތުރުން ދޭދަރުގޭ ޖަޢުފަރު ޙުސައިން (66 އަހަރު) އަށް މި މަޢުލޫމާތުތައް ޙިއްޞާކުރެވި ޞައްޙަ ކުރެވުމަށްފަހުގައެވެ.

&nbsp;

ރ. މީދޫގެ އެންމެ އާޘާރީ ޢިމާރާތެއްގެ ގޮތުގައި މިހާރު ފެންނަންހުރި ހަމައެކަނި ބިނާއަކީ ކުރީގެ ހުކުރު މިސްކިތް ޢާއްމުކޮށް ކިޔާ ނަމުންނަމަ މައި މިސްކިތް ނުވަތަ ވަލު މިސްކިތެވެ. މި މިސްކިތަށް ދެކުނު މިސްކިތޭ ވެސް ކިޔާ އުޅުނެވެ. މި މިސްކިތުގެ ވަށާފާރު ބޭރުގައި ހުރެ ބަލައިލުމުންވެސް މިއީ ވަރަށް ކުރީ ޒަމާންތަކެއްގައި ބިނާކޮށްފައިވާ މިސްކިތެއްކަން އެނގިގެންދެއެވެ.

&nbsp;

ދިރާސާތަކުން ދައްކާގޮތުގައި މިމިސްކިތް ބިނާކުރެވިފައިވަނީ މީލާދީ ސަނަތުން 1705 ވަނަ އަހަރުގައެވެ. އޭރު ދިވެހިރާއްޖޭގެ ވެރިކަމުގެ ތަޚުތުގައި އިންނެވީ &#8220;އައްސުލްޠާން މުޒައްފަރު މުޙައްމަދު އިމާދުއްދީން–2 &#8220;އެވެ. އެއީ ދިޔަނމިގިލީ ދަރިކޮޅުގެ ފުރަތަމަ ރަސްކަލުން ކަމުގައިވެއެވެ. މިނިސްޓްރީ އޮފް ޓޫރިޒަމް، އާރޓްސް އެންޑް ކަލްޗަރއިން 2013 ވަނަ އަހަރު ޢާއްމުކުރައްވާފައިވާ ލިއުމެއްގައި، ދުނިޔޭގެ ސަމާލުކަމަށް ގެނެވިފައިވާ ދިވެހިރާއްޖޭގެ އާޘާރީ 6 މިސްކިތެއްގެ ނަން ވަނީ ޝާއިއުކުރައްވާފައެވެ. މި ލިސްޓްގެ ދެވަނައަށް ރ.މީދޫގެ އާޘާރީ މިމިސްކިތް ހިމެނިފައިވާކަމީ މީދޫގެ ރައްޔިތުންނަށް ލިބިގެންދާ ވަރަށްބޮޑު ފަޚްރަކާއި ޝަރަފެކެވެ. ކިއުންތެރިންގެ މަޢުލޫމާތުގެ ޚަޒާނާ މުއްސަނދި ކޮށްލުމުގެގޮތުން، އެލިއުމުގައިވާ ތަރުތީބުން (އެމިސްކިތްތައް ބިނާކުރެވިފައިވާކަމަށް ހިމަނުއްވާފައިވާ އަހަރުތަކާއެކު) ޙިއްޞާކޮށްލާނަމެވެ.

  1. ހއ. އިހަވަންދޫ ހުކުރު މިސްކިތް (1701 މ)
  2. ރ.މީދޫ ހުކުރު މިސްކިތް (1705 މ)
  3. މާލޭ ހުކުރު މިސްކިތް (1658 މ)
  4. މާލޭ ޢީދު މިސްކިތް (1815 މ)
  5. އދ. ފެންފުށީ ހުކުރު މިސްކިތް (1692 މ އާއި 1701 މ އާއި ދެމެދު)
  6. ލ. އިސްދޫ އާޘާރީ މިސްކިތް (1701 މ)

&nbsp;

ބޭރު ތަޅުމުގައި ބިމާ ހަމައިގާ ފޮފަ ނަގާފައިވާ މި މިސްކިތް ހަދާފައިވަނީ ހިރިގަލުން ކަނޑާ ނަގައިގެންނެވެ. މިސްކިތުގެ ބެރިތަކާއި ކަނިތަކާއި ތަނބުތައްވަނީ ލާފެންކޮށްފައެވެ. މިސްކިތުގެ މަތިވަޑާން ތައްޔާރުކުރެވިފައިވަނީ އެޒަމާނަށްބަލާއިރު އެންމެމޮޅު ފެންވަރުގައެވެ. މިސްކިތުގެ އުތުރުންނާއި ދެކުނުން އަދި މިސްކިތުގެ އެތެރެއަށް ވަންނަން ހިރިގަލުން ކަނޑާނަގާފައިވާ ސިޑީގެ ދެއަރިމަތިންވެސް ދާލާ އެބަހުއްޓެވެ. މިސްކިތުގެ ބޭރުން އުތުރުފަރާތު ފާރުގައި އިރުމަތި ކަނާދިމާލުގެއިތުރުން ދެކުނުފަޅި އެތެރެފާރުން އިރުމަތި ކަނާދިމާލުގައި ކަނޑާނަގާފައިވާ ސިއްކައެއް ފެންނަން އެބަހުއްޓެވެ. މިބާވަތުގެ ސިއްކައަކީ، އެތަނެއް ބިނާކުރެވުނު އަހަރާއި އެޒަމާނެއްގެ ރަސްކަލެއްގެ ނަންފުޅު އަންގައިދިނުމުގެ ގޮތުން މިފަދަ ބިނާތަކުން ފެންނަންހުންނަ ރަމްޒީ ނިޝާންތަކެވެ.

މި މިސްކިތުގައި އަބަދުވެސް  ދެ ވަޅު ހުރެއެވެ. އޭގެތެރެއިން ކުޑަވަޅު ހުރީ މިސްކިތަށް އިތުރު ކުރެވުނުބައިގެ ކައިރީގައި ދޮރުމައްޗަށް ވާގޮތަށެވެ. މިވަޅުގެ ދެކުނުން މިރަށުގެ މީހުން ހަދާފައިވާ ހަތަރުކަން ބޮޑު ވަޅެއް ހުރެއެވެ. މިވަޅަށް ވެއްޓިއްޖެނަމަ ދެން އެވަޅުން ނޭރޭނެކަމަށާއި ދާގޮތަށްދާނީ ކާށިދޫކަނޑަށް ކަމުގަ އަޅުގަނޑުމެން ކުޑައިރު އިހުގެމީހުން ސަމާސާއަކަށް ކިޔައިއުޅެއެވެ. މި ވަޅާއި ހަމައިން ދެކުނަށްވާގޮތަށް އަތިރިއާއި ހަމައަށް ހިނގާބިނގާވެ އުޅުމަށް ރީތި މަގެއް އޭރު ހެދިފައިވެއެވެ. އެއީ މަޝްހޫރު މައި މިސްކިތް މަގެވެ. މިދެންނެވުނު ދެވަޅުވެސް ފަހުން ހުރީ ޤަބުރުސްތާނަށް އިތުރުކުރެވުނު ބައިގައެވެ.

<div id='gallery-1' class='gallery galleryid-398 gallery-columns-3 gallery-size-thumbnail'>
  <figure class='gallery-item'> 
  
  <div class='gallery-icon portrait'>
    <a href='http://localhost/raiydhalha/?attachment_id=464'><img width="150" height="150" src="http://localhost/raiydhalha/wp-content/uploads/2018/12/2018_12_27_19_53_IMG_1798-150x150.jpg" class="attachment-thumbnail size-thumbnail" alt="" /></a>
  </div></figure><figure class='gallery-item'> 
  
  <div class='gallery-icon portrait'>
    <a href='http://localhost/raiydhalha/?attachment_id=463'><img width="150" height="150" src="http://localhost/raiydhalha/wp-content/uploads/2018/12/2018_12_27_19_53_IMG_1797-150x150.jpg" class="attachment-thumbnail size-thumbnail" alt="" /></a>
  </div></figure><figure class='gallery-item'> 
  
  <div class='gallery-icon portrait'>
    <a href='http://localhost/raiydhalha/?attachment_id=462'><img width="150" height="150" src="http://localhost/raiydhalha/wp-content/uploads/2018/12/2018_12_27_19_53_IMG_1796-150x150.jpg" class="attachment-thumbnail size-thumbnail" alt="" /></a>
  </div></figure><figure class='gallery-item'> 
  
  <div class='gallery-icon landscape'>
    <a href='http://localhost/raiydhalha/?attachment_id=461'><img width="150" height="150" src="http://localhost/raiydhalha/wp-content/uploads/2018/12/2018_12_27_19_53_IMG_1795-150x150.jpg" class="attachment-thumbnail size-thumbnail" alt="" /></a>
  </div></figure><figure class='gallery-item'> 
  
  <div class='gallery-icon portrait'>
    <a href='http://localhost/raiydhalha/?attachment_id=460'><img width="150" height="150" src="http://localhost/raiydhalha/wp-content/uploads/2018/12/2018_12_27_19_53_IMG_1794-150x150.jpg" class="attachment-thumbnail size-thumbnail" alt="" aria-describedby="gallery-1-460" /></a>
  </div><figcaption class='wp-caption-text gallery-caption' id='gallery-1-460'> މިސްކިތުގެ ފަންގިފިލާ </figcaption></figure><figure class='gallery-item'> 
  
  <div class='gallery-icon portrait'>
    <a href='http://localhost/raiydhalha/?attachment_id=459'><img width="150" height="150" src="http://localhost/raiydhalha/wp-content/uploads/2018/12/2018_12_27_19_53_IMG_1793-150x150.jpg" class="attachment-thumbnail size-thumbnail" alt="" /></a>
  </div></figure><figure class='gallery-item'> 
  
  <div class='gallery-icon landscape'>
    <a href='http://localhost/raiydhalha/?attachment_id=458'><img width="150" height="150" src="http://localhost/raiydhalha/wp-content/uploads/2018/12/2018_12_27_19_53_IMG_1792-150x150.jpg" class="attachment-thumbnail size-thumbnail" alt="" aria-describedby="gallery-1-458" /></a>
  </div><figcaption class='wp-caption-text gallery-caption' id='gallery-1-458'> އިހުގެ ވަޅެއް </figcaption></figure><figure class='gallery-item'> 
  
  <div class='gallery-icon landscape'>
    <a href='http://localhost/raiydhalha/?attachment_id=457'><img width="150" height="150" src="http://localhost/raiydhalha/wp-content/uploads/2018/12/2018_12_27_19_53_IMG_1791-150x150.jpg" class="attachment-thumbnail size-thumbnail" alt="" aria-describedby="gallery-1-457" /></a>
  </div><figcaption class='wp-caption-text gallery-caption' id='gallery-1-457'> އިހުގެ ވަޅެއް </figcaption></figure><figure class='gallery-item'> 
  
  <div class='gallery-icon portrait'>
    <a href='http://localhost/raiydhalha/?attachment_id=456'><img width="150" height="150" src="http://localhost/raiydhalha/wp-content/uploads/2018/12/2018_12_27_19_53_IMG_1790-150x150.jpg" class="attachment-thumbnail size-thumbnail" alt="" aria-describedby="gallery-1-456" /></a>
  </div><figcaption class='wp-caption-text gallery-caption' id='gallery-1-456'> ސަތޭކަ އަހަރަށްވުރެ ދުވަސްވީ މަހާނަ ގައު، ބިސްތާނާއެކު </figcaption></figure><figure class='gallery-item'> 
  
  <div class='gallery-icon portrait'>
    <a href='http://localhost/raiydhalha/?attachment_id=455'><img width="150" height="150" src="http://localhost/raiydhalha/wp-content/uploads/2018/12/2018_12_27_19_53_IMG_1789-150x150.jpg" class="attachment-thumbnail size-thumbnail" alt="" aria-describedby="gallery-1-455" /></a>
  </div><figcaption class='wp-caption-text gallery-caption' id='gallery-1-455'> މިސްކިތުގައި ބޭނުންކުރި މިމްބަރު </figcaption></figure><figure class='gallery-item'> 
  
  <div class='gallery-icon portrait'>
    <a href='http://localhost/raiydhalha/?attachment_id=454'><img width="150" height="150" src="http://localhost/raiydhalha/wp-content/uploads/2018/12/2018_12_27_19_53_IMG_1788-150x150.jpg" class="attachment-thumbnail size-thumbnail" alt="" aria-describedby="gallery-1-454" /></a>
  </div><figcaption class='wp-caption-text gallery-caption' id='gallery-1-454'> މިސްކިތުގެ އިންފާރު ވަކިކުރުމަށް ފަހުން ރާނާފައިވާ ފާރު </figcaption></figure><figure class='gallery-item'> 
  
  <div class='gallery-icon landscape'>
    <a href='http://localhost/raiydhalha/?attachment_id=453'><img width="150" height="150" src="http://localhost/raiydhalha/wp-content/uploads/2018/12/2018_12_27_19_53_IMG_1787-150x150.jpg" class="attachment-thumbnail size-thumbnail" alt="" aria-describedby="gallery-1-453" /></a>
  </div><figcaption class='wp-caption-text gallery-caption' id='gallery-1-453'> މިސްކިތުގެ އިންފާރު ވަކިކުރުމަށް ކުރިން ރާނާފައިވާ ފާރު </figcaption></figure><figure class='gallery-item'> 
  
  <div class='gallery-icon portrait'>
    <a href='http://localhost/raiydhalha/?attachment_id=452'><img width="150" height="150" src="http://localhost/raiydhalha/wp-content/uploads/2018/12/2018_12_27_19_53_IMG_1786-150x150.jpg" class="attachment-thumbnail size-thumbnail" alt="" aria-describedby="gallery-1-452" /></a>
  </div><figcaption class='wp-caption-text gallery-caption' id='gallery-1-452'> މިސްކިތުގެ ދާލަ </figcaption></figure><figure class='gallery-item'> 
  
  <div class='gallery-icon portrait'>
    <a href='http://localhost/raiydhalha/?attachment_id=451'><img width="150" height="150" src="http://localhost/raiydhalha/wp-content/uploads/2018/12/2018_12_27_19_53_IMG_1785-150x150.jpg" class="attachment-thumbnail size-thumbnail" alt="" aria-describedby="gallery-1-451" /></a>
  </div><figcaption class='wp-caption-text gallery-caption' id='gallery-1-451'> މިސްކިތުގެ ދާލަ </figcaption></figure><figure class='gallery-item'> 
  
  <div class='gallery-icon landscape'>
    <a href='http://localhost/raiydhalha/?attachment_id=405'><img width="150" height="150" src="http://localhost/raiydhalha/wp-content/uploads/2018/12/img_1689-150x150.jpg" class="attachment-thumbnail size-thumbnail" alt="" /></a>
  </div></figure><figure class='gallery-item'> 
  
  <div class='gallery-icon landscape'>
    <a href='http://localhost/raiydhalha/?attachment_id=400'><img width="150" height="150" src="http://localhost/raiydhalha/wp-content/uploads/2018/12/img_1670-150x150.jpg" class="attachment-thumbnail size-thumbnail" alt="" aria-describedby="gallery-1-400" /></a>
  </div><figcaption class='wp-caption-text gallery-caption' id='gallery-1-400'> ބައުމިސްކިތް </figcaption></figure>
</div>

މި ދެވަޅުގެތެރެއިން ކުޑަވަޅު މިހާރުވެސް އެބަހުއްޓެވެ. މިވަޅުގައި ގަލުން މަތިއަޅައި ދާދިފަހަކާއި ޖެހެންދެން ފެންމޯޓަރު ހަރުކޮށްގެން ބޭނުންކުރަމުން ދިއައެވެ. މި ވަޅުގެ ވަށައިގެންވާ ތަޅުންގަނޑާއި، ވުޟޫކުރުމަށާއި ހިނގާބިނގާވެ އުޅުމަށް ފަތުރާފައިވާ ގާފޮޅުތަކުން ބައެއް މިހާރުވެސް ފެންނަން އެބަހުއްޓެވެ. ނަމަވެސް ބޮޑުވަޅު މިހާރުވަނީ ނެތިގެން ގޮސްފައެވެ. މިހާރު މި މިސްކިތުގައި ބޭނުންކުރަނީ ދާދިފަހަކުން ޒަމާނީގޮތަކަށް ހަދާފައިވާ ވަށްވަޅެކެވެ. މިވަޅުދޮށުގައި ވުޟޫކުރުމަށް ޚާއްޞަކުރެވިފައިހުރި އިސްކޫރުބަރީގެ ފާރުކައިރިން (އިރުމަތިން) ފެންނަންއެހުރީ ކުރީގެ ހަތަރުކަން ބޮޑުވަޅުގެ ނިޝާންތަކެވެ.

&nbsp;

ދެންއޮތީ މި މިސްކިތާއި އިންވެގެން އިރުމަތިން އޮތް ގަބުރުސްތާނުގެ ވާހަކައެވެ. މިޤަބުރުސްތާނުގެ އެތެރޭގައި ރާނާ ހިޔާކޮށްފައިވާ ގާތްގަނޑަކަށް 3 ފޫޓް އުސްމިނުގެ ޒިޔާރަތެއް ހުރެއެވެ. މިޒިޔާރާތުގެ ވަށައިގެން ކޮންމެ ދިމާލަކުން 4 ފޫޓު ޖާގަ އޮންނަ ވަރަށް ފާރުލެވި އެޒަމާނުގެ ބައްޓަމަށް ދޮރޯށި ފަރުމާކުރެވިފައި ހުރެއެވެ. މި މިސްކިތާއިބެހޭ ދިރާސާތައް ކުރެއްވުމަށް ޑިޕާޓްމަންޓް އޮފް ހެރިޓޭޖުގެ ފަރާތުން، މަރްޔަމް އިޝާ ޢަޒީޒް، 2011 ވަނަ އަހަރު މީދޫއަށް ވަޑައިގެންނެވި ދަތުރުފުޅުގައި ނަންގަވާފައިވާ ފޮޓޯތަކުން މިޒިޔާރަތުގެ ފުރާޅު ފެންނަން އެބަހުއްޓެވެ. ނަމަވެސް މި ޒިޔާރަތަށް މިހާރުވަނީ ބަދަލުތައް އައިސްފައެވެ. މި ޒިޔާރަތުގެ ފުރާޅުގަނޑު މިހާރުވަނީ ނެތިގެންގޮސްފައެވެ. މިތަނުގެ އެތެރޭގައި ކުޑަ މަހާނަގަލެއް ފެންނަން އެބަހުއްޓެވެ. މިޤަބުރުސްތާނުގައި، ޢަރަބި ލިއުންތަކުންނާއި، އެކި ބާވަތުގެ ކުރެހުންތަކުން ކަނޑާނަގައި ފަރުމާކުރެވިފައިވާ ޒަމާންވީ މަހާނަގައުތައް އެބަހުއްޓެވެ. މީގެތެރެއިން ބައެއް މަހާނަގައުގަލުގެ ވަށައިގެން ތިރި ފާރުބުރި ރާނައި ބިސްތާނު ހަދާފައި އެބަހުއްޓެވެ. މިއިން ބައެއް މަހާނަގަލުގައިވާ ތާޜީޚްތަކުން އެއީމީގެ ސަތޭކަ އެތައް އަހަރަށްވުރެ ދުވަސްވީ މަހާނަގައުކަން ސިފަކޮށްދެއެވެ. މީގެ ފަނަރަވަރަކަށް އަހަރުކުރިންވެސް މި ޒިޔާރަތުގައި ހުދުދިދަ ޖަހާފައި ހުރެއެވެ.

&nbsp;

ހީނާމާގޭ ޙަސަންމޫސާ (78 އަހަރު) ދެއްވާފައިވާ މަޢުލޫމާތު ކުށްކަމުގައިނުވާނަމަ މި މިސްކިތުގެ އަތްތެރި ވަޑާމުގެ މަސައްކަތްކުރުމަށް ޢީސާޅިޔަނުކިޔާ މީހަކު އެއްދުވަސްވަރެއްގައި އުޅުނުކަމަށްވެއެވެ. ހިޔާ ކުރުމުގެގޮތުން، ފުރާޅުގައި އެންމެފުރަތަމަ ޖަހާފައިވަނީ ފަނެވެ. ފަންޖެހުމުގެ މަސައްކަތް ދެބަޔަކަށް ބަހާލެވުނެވެ. މިގޮތުން ފުރާޅުގެ އެއްފަޅި މީދޫއަށް އަދި އަނެއްފަޅި ކުޑަފުށީގެ ރައްޔިތުންނަށް ޙަވާލުކުރެވުނެވެ. ސަބަބަކަށްވީ، އޭރު ދިގައްޔަކީ މިދެރަށުގެ ރައްޔިތުންނަށް އޮންނަ ފަޅު ރަށަކަށްވެފައި އޮތުމެވެ. މިގޮތާއި މިރަށުގެ މީހުން ނުރުހި، ކުޑަފުށީ މީހުން އެއްފަރާތްކޮށް، މުޅި ފުރާޅުގައި ފަންޖެހުމުގެ މަސައްކަތް ނިންމީ ހަމައެކަނި މިރަށު މީހުންނެވެ. މިފޯރިގަނޑުގެތެރޭ މިވެރިން މިކަން ސަރުކާރުގައި ދަންނަވައިގެން ދިގަލި މިދެރަށުގެ ރައްޔިތުންނަށް އޮންނައޮތުން ބާޠިލްކޮށް ހަމައެކަނި މީދޫގެ ރައްޔިތުންނަށް އޮންނަ ރަށަކަށް ބަދަލުކުރިއެވެ. މިއީ ކޮން ދުވަސްވަރެއްގައި ހިނގިކަމެއްކަން ޔަޤީންކުރެވޭކަށްނެތެވެ.

&nbsp;

މި މިސްކިތުގެ ފުރާޅުން މިހާރު ފެންނަންހުރީ އީޓުމުށްޓެވެ. ޙަސަންބެ ބުނުއްވިގޮތުން އީޓު ޖެހުމުގެ މަސައްކަތް ހިނގަމުންދިޔައިރު އެމީހުންގެ ކެއުމުގެ ކަންތަކުގައި އެންމެ އިސްކޮށް ޙަރަކާތްތެރިވެލެއްވި އެއްބޭކަލަކީ ޙަސަންބެގެ ބައްޕާފުޅު އަލިމަސްގޭ (އަލްމަރުޙޫމް) މޫސާ ޢަލީ (ހުރާ ތުއްތުބެ)އެވެ. ޙަސަންބެގެ ބައްޕަ ބުނެދީފައިވާގޮތުން މިވެރިންނަށް ކާންދިނުމަށްޓަކައި ކައްކާފައި ވަނީވެސް މަސައްކަތް ކުރަމުންދާ ތަނުގައި، ސީދާ މިސްކިތުގެ ފުޅަށްތެރޭގައިކަމަށްވެސް ހަސަންބެ ފާހަގަކުރެއްވިއެވެ.

&nbsp;

ލާޖެހުމުގެ މަސައްކަތްކޮށްދެއްވީ ތުޅާދޫ ދޮން އިސްމާޢީލް ކަލޭފާނު ކަމުގައި ބުނެވެއެވެ. މިކަލޭފާނު މިރަށުގައި ހުންނަވައިގެން މި މަސައްކަތް ކޮށްދެއްވި ހިސާބުން މީދޫއާއި ތުޅާދޫއާއި ދެމެދު ވަރަށް ވަރުގަދަ އުޚުތްވަތްތެރިކަމުގެ ގުޅުމެއް ޤާއިމްވެގެންދިޔައެވެ. އަދި މިކަމުގެ ބަދަލެއްގެގޮތުން މިރަށުގެ ރައްޔިތުންގެ ފަރާތުން އެރަށުގެ ރައްޔިތުންނަށް ހަދިޔާއެއް ވެދުމަކަށް އެރުވިއެވެ. އެއީ މަޢުލޫދު ހަރުގެއެއްގައި ދެމުމަށް ޚާއްސަ ބޮޑު ފޮތިގަނޑެކެވެ. އަދި މި ފޮތިގަނޑަށް ހެޔޮވަރުވާވަރުގެ މަޢުލޫދު ހަރުގެއެއް އެޅުމަށްޓަކައި މިރަށުގެ ކޮންމެ އޮޑިއަކުން މީހަކު ތުޅާދޫއަށް ފޮނުވުނުކަމުގައިވެއެވެ. މިފޮތިގަނޑު ތައްޔާރުކުރެއްވީ، އޭރު މިކަމަށް އެންމެ ކުޅަދާނަކަމަށް މަޝްޙޫރުވި (ޢާއްމުނަމުންނަމަ) ކުޑަދައިތަގޯތި ދޮންބޭބެ އެވެ. މިސްކިތުގެ ތަނބުތައް ލާފެންކުރުމުގެ މަސައްކަތުގައި ތުޅާދޫ ކަލޭފާނާއެކު މިރަށުން އެންމެ އިސްކޮށް އުޅުނީ މިދެންނެވި ދޮންބޭބެއެވެ. އެތެރޭގައިވާ ލާގޭގެ ވަށައިގެންނާއި މިހުރާބުގޭގައިވާ ޢަރަބި ލިޔުންތައް ލިޔުއްވާފައިވަނީވެސް ދޮންބޭބެއެވެ. މި ދޮންބޭބެއަކީ ގުލޭނޫރަންގޭ (އަލްމަރުޙޫމް) މޫސާ ޙަސަން (މަޝްޙޫރު ރާދޮންބެ) ގެ ކާފައެވެ.

&nbsp;

މިސްކިތުގެ ކުދިދޮރުތައް ފަރުމާކުރެވިފައިވަނީ ކަތިޖާލިންނެވެ. ނަމަވެސް ޖާލީގެ ބަދަލުގައި ކުދި ދޮރުތަކުގައި ކުރިން ރޯނު ފުރާފައި ހުރިކަމަށް ބުނެވެއެވެ. މިރޯނުތައް ނަގައި، މިހާރު ފެންނަންއެހުރި ލަކުޑިފަތީގެ ޖާއްޔަށް ބަދަލުކުރުމުގެ ކަވި މަސައްކަތް ކުރައްވާފައިވަނީ ފޭރުމާގޭ އަލްމަރުޙޫމް އިބްރާހީމް ޙަސަންގެ ބައްޕާފުޅު، އަލްމަރުޙޫމް ޙަސަން އިސްމާޢީލްކަމަށް ދޫދޫމަތިން ލިބިފައިވާ މަޢުލޫމާތުގެ އަލީގައި ރަށުގެ ޢުމުރުން ދުވަސްވީ ބޭބޭކަލުން އިއްތިފާޤްވެލައްވައެވެ.

&nbsp;

މިސްކިތުގައި، ކަށުނަމާދު ކުރުމަށް މައްޔިތާ ބާއްވާ ދާލާ ނުވަތަ ފެންޑާ ކުރިން ބޭނުންކުރަމުންދިޔައީ ތަޅުމުގެ ބަދަލުގައި މަޅު އަޅައިގެންނެވެ. ނަމަވެސް، ޙުސެއިންކަލޭފާނުގެ ބައްޕާފުޅު ޢީސާ ތަކުރުފާނުގެ ވެރިކަމުގައި  އެދިމާލުގައި ދެ ގަބުރު ހުރިކަމަށް ލަފާ ކުރެވޭތީއާއި މި ދާލާ ކުޑަވުމުގެ ސަބަބުން ދާލާ ނަގައި، މިސްކިތުގެ އުތުރަށްވާގޮތަށް އިރުމައްޗަށް މިސްކިތާއި ގުޅުވައިގެން ބައެއް އިތުރު ކުރެވިފައިވެއެވެ. މިބައި ޢިމާރާތްކުރެވިފައިހުރީ ތެޅިގަލުން ރާނާއި ސިމެންތިން ތަޅުން އަޅައި ދަގަނޑު ޓިނުން ހިޔާކުރެވިފައެވެ.

&nbsp;

މި ބައިގެ އިރުމަތީގައި، އެޒަމާނުގައި ނަމާދުގެ ވަގުތު ކަނޑައެޅުމަށް ބޭނުންކުރާފަދަ ހިރި ގަލެއް ބެހެއްޓިފައި ހުރެއެވެ. މިވަގުތުގަލުގެ ބުޑު ހުންނަނީ ތިރިއަށް ފުޅާކޮށް މައްޗަށް ހަނިކޮންނެވެ. އުސްމިނުގައި ގާތްގަނޑަކަށް ދެ ފޫޓް އަދި ފުޅާ މިނުގައި ތިރިން ތިން ފޫޓް މަތިން ދެ ފޫޓް ހުރެއެވެ. މިބުޑުގެ މަތީގައި އުސް މިނުގައި ގާތްގަނޑަކަށް ދޮޅު ފޫޓް އަދި ފުޅާ މިނުގައި ގާތްގަނޑަކަށް ހައެއްކަ އިންޗި ހުންނަ ވަރުގެ ހިރިގަލެއް ނުވަތަ ތަނބެއް ބަހައްޓާފައި ހުރެއެވެ. ވަގުތު ބެލުމަށް ބޭނުންކުރީ މިގަލެވެ. މިގަލުގެ ތިރިން ބުޑުގަނޑުގެ މަތީގައި، އަޞްރު އަދި ޟުޙްރު ފާހަގަކޮށް އަދި ވަކި ބައްޓަމަކަށް ރޮނގުތަކެއް ކުރަހާފައި ހުރެއެވެ. ނަމާދުގެ ވަގުތުތައް ކަނޑައަޅަމުންދިޔައީ އިރު ދައުރުވަމުންދާގޮތާއި، މި ރޮނގުތަކާއި ގަލުގެ ހިޔަންޏަށް ބަލައިގެންނެވެ. މި ވަގުތުގަލުގެ ތިރީބައިގެ ފާރުގަނޑުން ބައެއް (އެގައު އޭރު ހުރިތަނުގައި) މިހާރުވެސް ފެންނަން އެބަހުއްޓެވެ. ބުނެވޭގޮތުގައި މި މިސްކިތަށް އދ ފެންފުށީގެ ރައްޔިތުންގެ ފަރާތުން ހިރިގަލު ހަތަރުކަން ވަޅެއް ހަދިޔާ ކޮށްފައިވެއެވެ. ފެންފުށިން ހިރިގަލުގެ ބައިތައް ގެނެސް ވަޅުހެދުމުގެ ހުރިހާ މަސައްކަތެއް ކޮށްދީފައިވަނީ އެރަށުގެ މީހުންނެވެ.

&nbsp;

އެނގެންއޮތް އެންމެ ދުރު ހިސާބުން މި މިސްކިތުގެ މުދިމުކަން އޭރު ކުރެއްވީ މާމުދިން ހުސެންބެއެވެ. އެއީ ކުރީގެ ކުޑަކަތީބު ގުލްފާމުގޭ ޙުސައިން އަޙްމަދުގެ ކާފާފުޅެވެ. އޭގެފަހުން ނޫރާނީ މުދިންކަލޭގެއެވެ. އެއީ މިވަގުތު މަސްޖިދުއްޛިއްނޫރައިނި ގެ މުދިމު ޙުސައިން ޝިޙާމްގެ ކާފާފުޅެވެ. އެއަށްފަހުގައި ވަކި ޚާއްޞަ މުދިމަކުނެތި ގިނަ ދުވަސްތަކެއް ވޭތުވެގެންދިއުމާއެކު، އެކި ދުވަސްވަރު އެކި ބޭބޭކަލުން މިސްކިތް ބަލަހައްޓަވައި އިމާމުވެ ނަމާދު ކުރައްވާފައިވެއެވެ. މިގޮތުން، ޢާއްމުކޮށް ކިޔާއުޅުނު ނަންނަމުންނަމަ، ހުވަނދުމާގޭ ކަތީބު އައްޔަބެއާއި، ރާދޮންބެއާއި، ތޫރި އަޙްމަދު ޢަލީގެ އިތުރުން ކަށިމާ އައްޔަބެ ފަދަ ބޭކަލުން ހިމެނެއެވެ. މިސްކިތުގެ މުދިމުންނަށް ނުވަތަ މިސްކިތް ބަލަހައްޓާ ބޭކަލުންނަށް އުޖޫރައިއެއްގެގޮތުން ރައްޔިތުންގެ ރުއްގަނޑުން ވަކި ޢަދަދަކަށް ރުއްރުކާއި، އޮޑިފަހަރު މަހުންލެފުމުން ކޮންމެ އޮޑިއަކުން ވަކި މިންވަރަކަށް މަސް ބައެއް ދެވުނެވެ. މިސްކިތުގައި ދިއްލުމަށް ބޭނުންކުރީ ބިގަރާއި، ބޯރިދު ބައްތި، އަދި ފާނޫޒް ފަދަ ޢާލާތްތަކެވެ. ދިއްލުމަށް ބޭނުންވާ ތެޔޮ ދެނީ ބަނޑޭރިގެއިން ނުވަތަ ރައްޔިތުންގެއިންނެވެ.

&nbsp;

މިހާރު މި މިސްކިތަށް ވަނީ ބަދަލުތަކެއް އައިސްފައެވެ. މިގޮތުން މިސްކިތް ބޮޑުކުރުމުގެގޮތުންނާއި ކަށުނަމާދު ކުރުމުގެ އިތުރުން، ސަނދުވާއާއި މައުލޫދު ހަރުގެތަކުގައި ދަމާ ފޮތިތަކާއި، ރިޔާތަކާއި ޢަރަބި ލިޔުންތައް ފަދަ ތަކެތި ރައްކައުކުރުމަށްޓަކައި މިސްކިތާއި ގުޅުވައިގެން ހަދާފައިހުރި ބައި މިހާރު ފެންނާކަށް ނެތެވެ. މި ތަން ނަގާފައިވަނީ މީގެ ފަންސަވީސް އަހަރުކުރިން ދޭލިޔާގޭ ޢީސާ ޙުސައިންކަލޭފާނުގެ ބޮޑު ކަތީބުކަމުގެ ދުވަސްވަރުގައެވެ.  މި މިސްކިތަކީ މިހާރު ހުކުރު ނަމާދުކުރާ މިސްކިތަކަށް ނުވިނަމަވެސް އޭރު ހުކުރުކުރުމަށްޓަކައި ހަދާފައިވާ މިމްބަރު މިހާރުވެސް މިހްރާބުގޭތެރެއިން ފެންނަން އެބަހުއްޓެވެ. މީގެއިތުރުން މިސްކިތުގެ ބައެއް ތަންތަން ހަލާކުވަމުންދިއުމާއި ގުޅިގެން އެކި ފަހަރުމަތީން މަރާމާތުކުރެވިފައިވެއެވެ. ފާހަގަކޮށްލަންޖެހޭ އަނެއްކަމަކީ މިހާރު މި މިސްކިތް އެހުރީ އެންމެ ފުރަތަމަ ބިނާކުރެވުނު ބޮޑުމިނުގައިކަމެވެ.

&nbsp;

ރ.މީދޫގެ އާޘާރީ މިމިސްކިތަކީ ދިވެހި ރާއްޖޭގައި މިހާރު ފެންނަންހުރި އެންމެ ޤަދީމީ އިމާރާތްތަކުގެ ތެރޭގައި ހިމެނޭ ބިނާއަކަށްވުމުން، ބޭރު ދުނިޔޭގެ ސަމާލުކަންވަނީ މިމިސްކިތަށް ވަރަށްބޮޑަށް ލިބިފައެވެ. މިގޮތުން މިއީ 2011 ވަނައަހަރު ދުނިޔޭގެ ތާރީހާ ތަރިކައާބެހޭ އިދާރާގެ ބެލުމުގެދަށަށް ގެނެވިފައިވާ މިސްކިތެކެވެ. ރަށުގެ އުމުރުން ދުވަސްވީމީހުން ޤަބޫލްކުރައްވާގޮތުގައި މިމިސްކިތަށްވީ ކިތަށް އަހަރުކަމެއް ޔަޤީން ކުރެވޭކަށްނެތެވެ. ލަފާކުރެވޭގޮތުގައި މިމިސްކިތަށް 300 އަހަރަށްވުރެ ގިނަ ދުވަސްވެދާނެކަމަށް ބެލެވެއެވެ. ދިވެހިރާއްޖޭގައި ބިނާކުރެވިފައިވާ މިފަދަ އާޘާރީ ޢިމާރާތްތައް މިހާރުވަނީ ނެތިގެން ގޮސްފައެވެ. މީދޫގައި މި ބިނާ ފެންނަންހުރިކަމީ މިއަދު މީދޫގެ ދަރީންނަށް ލިބިގެންދާ ފަޚްރެކެވެ. މި މިސްކިތުން ރަމްޒުކޮށްދެނީ އިހުގެ ކާބަފައިންގެ ފަންނުވެރިކަމާއި ހިކްމަތްތެރިކަމެވެ. ހުނަރުވެރިކަމާއި ހީވާގިކަމެވެ. މަސައްކަތްތެރިކަމާއި ކެތްތެރިކަން ވެސް މެއެވެ. ގަދީމީ ޒަމާނުގައި ބިނާކުރެވިފައިވާ އާޘާރީ މި މިސްކިތް ފަރުމާކޮށް، ޢިމާރާތްކުރުމާގުޅޭ ކަވި މަސައްކަތްތައް ކުރެވިފައި އެވަނީ އިހު މޭސްތިރިންގެ އަމިއްލަ އަތުން ކޮށާމަށައިގެންނެވެ. ކޮނޑުގައި ތަކެތި އުފުލައިގެންނެވެ. އެހެންކަމުން މިއަދު މީދޫގެ އެންމެ އަގުބޮޑު ތަރިކަ އަކީ ކާބަފައިންގެ ޒިކުރާ އާލާކޮށްދޭ މި އާޘާރީ މިސްކިތެވެ.

&nbsp;