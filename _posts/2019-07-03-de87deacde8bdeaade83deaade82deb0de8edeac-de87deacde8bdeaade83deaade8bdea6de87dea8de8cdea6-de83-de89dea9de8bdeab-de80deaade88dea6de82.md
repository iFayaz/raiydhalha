---
id: 705
title: 'އެދުރުންގެ އެދުރުދައިތަ ރ.މީދޫ ހުވަނދުމާގޭ މަރްޔަމް ޙުސެއިން (1924 &#8211; 2013)'
date: 2019-07-03T09:04:20+00:00
author: Admin
layout: post
guid: https://raiydhalha.com/?p=705
permalink: /?p=705
slide_template:
  - default
  - default
  - default
  - default
tie_sidebar_post:
  - tiepost-108-section-3179
  - tiepost-108-section-3179
  - tiepost-108-section-3179
  - tiepost-108-section-3179
tie_post_head:
  - standard
  - standard
  - standard
  - standard
xyz_smap:
  - "1"
  - "1"
  - "1"
  - "1"
xyz_smap_insert_og:
  - "0"
  - "0"
  - "0"
  - "0"
tie_views:
  - "343"
  - "343"
  - "343"
  - "343"
image: /wp-content/uploads/2019/07/image1-e1562144977531.jpeg
categories:
  - އިޖުތިމާޢީ
  - އެދުރުކަން
  - ތަޢުލީމް
tags:
  - އެދުރުން
  - ތަޢުލީމް
  - ޤުރުއާން
---
އަތޮޅު ވެށި ބަނދީގައިވާގޮތުން ރ. މީދޫ އަކީ ކިޔެވެނި ރަށެކެވެ. ތެދެކެވެ. ޒަމާނުއްސުރެ މީދޫއަކީ ތަޢުލީމަށް ލޯބިކުރާ ރައްޔިތަކު ދިރިއުޅެމުން އަންނަ ރަށެއްކަމީ ގިނަބަޔަކު މިކަމާމެދު އިއްތިފާގުވެލައްވާނެ، ދެބަސްވެވެންނެތް ހަގީގަތެކެވެ. ތާރީޚް ހެކިދޭގޮތުން މީދޫގެ ކާބަފައިންނަކީ އަތޮޅުގެ ނިސްބަތުން ނަމޫނާ ޙިކުމަތްތެރި ބައެކެވެ.  އެފަދަ ޝަހްސިއްޔަތުންގެތެރެއިން މިބަލައިލަނީ މީދޫގެ ފަސްގަނޑު އެދަރިއަކަށްޓަކައި ފަޚްރުވެރިކުރުވައިދޭފަދަ ޚިދުމަތްތެރި ބޭކަނބަލަކަށެވެ. އެއީ ހުވަނދުމާގޭ އަލްމަރްޙޫމާ މަރްޔަމް ޙުސެއިންއެވެ. ޢާއްމުކޮށް ކިޔާއުޅޭ ނަމުންނަމަ ކަތީބު އައްޔަބެގެ އިން މަރިންދައިތައެވެ.

މަރްޔަމް ޙުސެއިން ދުނިޔޭގެ އަލިކަން ދެކެވަޑައިގެންނެވީ ހިޖްރީ ސަނަތުން 1924 ގައެވެ.  ބައްޕާފުޅަކީ ކުޑައުތުރުގޭ ޙުސެއިންފުޅެވެ. މަންމާފުޅަކީ ހަމައެގޭ ފާތުމާފުޅެވެ. އެކަމަނާ ނިސްބަތްވާ ކުޑައުތުރުގޭ ޢާއިލާ މަޝްހޫރުވެފައިވަނީ އަޑު ރީތި ޢާއިލާއެއްގެ ގޮތުންނެވެ. މިގޮތުން އެއާޢިލާގެ ބޭބޭފުޅުންގެ ކިބައިގައި ރީތިކޮށް ޤްރްއާން ކިޔެވުމުގެ ހުނަރު އަށަގެންފައިވާކަމަށް ހަރުބޭބޭފުޅުންނާއި ތާރީޚް ދިރާސާ ކުރައްވާ ފަރާތްތަކުން ވިދާޅުވެލައްވައެވެ.<figure id="attachment_708" style="max-width: 686px" class="wp-caption aligncenter">

<img class="size-full wp-image-708" src="http://localhost/raiydhalha/wp-content/uploads/2019/07/image5.jpeg" alt="" width="686" height="456" srcset="http://localhost/raiydhalha/wp-content/uploads/2019/07/image5.jpeg 686w, http://localhost/raiydhalha/wp-content/uploads/2019/07/image5-300x199.jpeg 300w" sizes="(max-width: 686px) 100vw, 686px" /> <figcaption class="wp-caption-text">މަރްޔަމް ހުސެއިންގެ އާއިލީ ފޮޓޯއެއް</figcaption></figure> 

މަރްޔަމް ޙުސެއިންގެ ފުރަތަމަ އެދުރުގެއަކީ އެކަމަނާގެ މައިކަނބަލުންނެވެ. އެކަމަނާގެ މަންމާފުޅަކީ ކީރީތި ޤްރްއާން އުނގަންނައިދެއްވުމުގެތެރޭ އުޅުއްވި އޭރުގަ އެރޮނގުން އަރާހުންނެވި އެދުރު ބޭކަނބަލެކެވެ. މަންމާފުޅުގެ ތަރްބަވީ މަދަރުސާއިން އުނގެނިވަޑައިގެންނެވުމަށްފަހު، ފުރާވަރަށް އެޅުމާއެކުހެން އެކަމަނާވަނީ ކީރީތި ޤްރްއާން އުނގަންނައިދިނުމުގެ މަސައްކަތް ފައްޓަވާފައެވެ. އޭރު އެކަމަނާގެ ޢުމުރުފުޅުން 15 ވަރަކަށް އަހަރެވެ. މިރޮނގުން ކުރިއަށްވަޑައިގަންނަވަމުން ހުވަނދުމާގޭ އަލްމަރްޙޫމް ޢަލީ ޢީސާފުޅު (ކަތީބު އައްޔަބެ) އާއި ކައިވެނި ބައްލަވައިގެން ޒަވާޖީ ހަޔާތްޕުޅު ފެއްޓެވިއެވެ. އެކަމަނާއަށް 5 ބޭފުޅުން ލިބިވަޑައިގެންނެވިއެވެ. މިހާތަނުން އެކަމަނާގެ އެދުރުވެރިކަން އިތުރަށް ފުޅާވެގެންދިޔައެވެ. ހުވަނދުމާގެއަކީ ކުދީންނަށް ކީރީތި ޤްރްއާން އުނގަންނައިދޭ ރަށުގެ މައި އެދުރުގެއަކަށް ވެގެންދިޔައެވެ. ކީރީތި ޤްރްއާންގެ އަޑު ރަށުތެރެއިން އަޑު ހަރުކޮށް އިވެންފެށީ އެހާ ހިސާބުންނެވެ.

މަރްޔަމް ޙުސެއިންވަނީ ތިބްރައުޒްގޭ (އަލްމަރްޙޫމް) ޢަލީ ނަސީރާއި، ގ.ބަހާރީގޭ ( އަލްމަރްޙޫމް ) ޢަލީ ޝާކިރުފަދަ އުސްތާޛުންގެ އަރިއަހުން އުނގެނިވަޑައިގަންނަވާފައެވެ. އެކަމަނާ ހިސާބުގެ ޢިލްމް ދަސްކުރެއްވީ ދަނޑިކޮށި މުޙައްމައިދީގެ އަރިހުންނެވެ. މިރޮނގުން ތަޢުލީމް ހާޞިލްކުރައްވައި ފާސްވެވަޑައިގެން ސަނަދު ނެންގެވިއެވެ. އެހާތަނުން ވުޒާރަތުލްމަޢާރިފުން ރާއްޖެތެރޭގައި މަކްތަބު ހިންގުމަށް އަމިއްލަ ފަރާތްތަކަށް ދޫކުރެވޭ ހުއްދަ އެންމެ ކުރިން ލިބިވަޑައިގެންނެވި ދެ އަންހެންބޭފުޅުންގެތެރޭ ހިމެނިވަޑައިގެންނެވުމުގެ މަތިވެރި ޝަރަފް ހޯއްދެވިއެވެ.<figure id="attachment_710" style="max-width: 709px" class="wp-caption aligncenter">

<img class="size-full wp-image-710" src="http://localhost/raiydhalha/wp-content/uploads/2019/07/image2.jpeg" alt="" width="709" height="992" srcset="http://localhost/raiydhalha/wp-content/uploads/2019/07/image2.jpeg 709w, http://localhost/raiydhalha/wp-content/uploads/2019/07/image2-214x300.jpeg 214w" sizes="(max-width: 709px) 100vw, 709px" /> <figcaption class="wp-caption-text">ފިރިކަލުން ހުވަނދުމާގޭ އަލްމަރްޙޫމް ޢަލީ ޢީސާފުޅު (ކަތީބު އައްޔަބެ)</figcaption></figure> 

އެ ސަނަދު ހިއްޕަވައިގެން ވަޑައިގެން އެކަމަނާވަނީ އުފަން ފަސްގަނޑުގައި ތަޢުލީމީ ބިންގަލެއް އަޅުއްވައިދެއްވާފައެވެ. މިގޮތުން އަންބަރީގޭގައި &#8220;ހިދާޔަތުލްއަކްފާލް&#8221;ގެ ނަމުގައި އަމިއްލަ މަދަރުސާއެއް ހުޅުއްވިއެވެ. އެކަމަނާގެ މަސްޢޫލްވެރިކަމުގެދަށުން ހިންގުނު މި މަކްތަބްގެ އެދުރުންގެތެރޭ އިސްކޮށް ހުންނެވީ މާމަ ދަރިކަލުން ބަހާރުގޭ ޙުސެއިން ޢަފީފް އބްރާހީމެވެ. އިދާރީ ކަންކަން ބެލެހެއްޓެވީ އެކަމަނާގެ ބޮޑުދައިތަ ދަރިކަލުން ގެމަނަ (މިހާރުގެ މިޔަރެން) ޙުސައިން އަޙްމަދެވެ.  ދުވަސްތަކަކަށްފަހު މި މަކްތަބްގެ ނަން &#8220;ހިދާޔާ ސްކޫލް&#8221;ގެ ނަމަށް ބަދަލުކުރެވުނެވެ. އެ ސްކޫލްގެ ދަރިވަރުން އެކި މާއްދާތަކުން ހާޞިލްކުރައްވާފައިވާ ނަތީޖާތަކާބެހޭ ރެކޯޑުފޮތްތައް މިހާރުވެސް ބަހާރުގޭ ޙުސައިން ޢަފީފްގެ އަތްޕުޅުގައި ރައްކާކުރައްވާފައި އެބައޮތެވެ.

1983 ވަނަ އަހަރުގެ މާރިޗްމަހުގެ 4 ވަނަ ދުވަހު ރ.އަތޮޅު ތަޢުލީމީ މަރުކަޒު ވުޖޫދަށް އައުމާއިހަމައަށް ދީނީ ތަޢުލީމާއި އަސާސީ މަޢުލޫމާތު އުނގަންނަވައިދެއްވުމަށް މެދުކެނޑުމެއްނެތި 3 އަހަރު ހިދާޔާ ސްކޫލް ހިނގިފައިވަނީ ޙުދު އެކަމަނާގެ ނާޡިރާކަމުގެ ދަށުންނެވެ. ފާހަގަކޮށްލެވޭ ކަމަކީ ރ.އަތޮޅު ތަޢުލީމީ މަރުކަޒުގެ އެންމެ އިސް މުދައްރިސަކަށް ވެވަޑައިގެންނެވުމުގެ ޝަރަފް، ހިދާޔާ ސްކޫލްގެ މުދައްރިސް އަދި އެކަމަނާގެ މާމަ ދަރިކަލުން ޙުސެއިން ޢަފީފް އިބްރާހީމް ހޯއްދެވިކަމެވެ.

މަރްޔަމް ޙުސައިންގެ ޚިދުމަތް އެންމެބޮޑަށް ފާހަގަކުރެވެނީ ކީރީތި ޤުރުއާން އުނގަންނަވައިދެއްވުމުގެ ރޮނގުންނެވެ. އެކަމަނާވަނީ  މެދުކެނޑުމެއްނެތި 50 އަހަރަށްވުރެ ދިގު މުއްދަތެއް އެކަމުގައި ހޭދަކުރައްވާފައެވެ. މިގޮތުން ކީރީތި ޤްރްއާން އުނގަންނައިދިނުމުގެ ރޮނގުން ޚިދުމަތްކުރައްވާ ބޭބޭފުޅުންގެ އަގުވަޒަންކުރުމުގެ ގޮތުން މީދޫ ޖަމްޢިއްޔަތުއްޞަލާޙުން އަރުވާ އެވޯޑު އެންމެފުރަތަމަ ހާޞިލްކުރެއްވި އެދުރަކީ އެއީއެވެ. އެޖަމްޢިއްޔާއިން އިންތިޒާމްކޮށްގެން ކޮންމެ އަހަރަކު ކުރިއަށްގެންދާ ޤުރުއާންކިޔެވުމުގެ މުބާރާތުން 1 ވަނަ ހާޞިލްކުރާ ބައިވެރިޔާއަށް އަރުވާ އެވޯޑު &#8221; މަރްޔަމް ޙުސައިންގެ ހަނދާނީ އެވޯޑް &#8221; ގެ ނަމުގައި ޚާއްޞަކުރެވިފައިވަނީވެސް އެކަމަނާއަށެވެ.<figure id="attachment_709" style="max-width: 423px" class="wp-caption aligncenter">

<img class="size-full wp-image-709" src="http://localhost/raiydhalha/wp-content/uploads/2019/07/image4.jpeg" alt="" width="423" height="478" srcset="http://localhost/raiydhalha/wp-content/uploads/2019/07/image4.jpeg 423w, http://localhost/raiydhalha/wp-content/uploads/2019/07/image4-265x300.jpeg 265w" sizes="(max-width: 423px) 100vw, 423px" /> <figcaption class="wp-caption-text">މަރްޔަމް ހުސެއިންގެ އާއިލީ ފޮޓޯއެއް</figcaption></figure> 

މަރްޔަމް ޙުސެއިންވަނީ އިޖުތިމާޢީ ރޮނގުންވެސް އަގުހުރި ޙިދުމަތްތަކެއް ކޮށްދެއްވާފައެވެ. މިގޮތުން އެކަމަނާއަކީ ރަށުގަ ނަގާކިޔުނު ހަރު ބޭކަނބަލެކެވެ. އެއީ ހުޅަނގު އަވަށުގެ އިޖުތިމާޢީ ރޮނގުން އިސްވެ ހަރަކާތްތެރިވެލެއްވި ބަސްވިކޭ ސަރުދާރެކެވެ. މީދޫގެ އަންހެންވެރިން އާމްދަނީ ހޯދުމުގެގޮތުން ކުރެވުނު ދަނޑުވެރިކަމުގެ މުގުލުގައި ހުންނެވި އެއް މޭސްތިރިއަކީވެސް އެއީއެވެ. ހުޅަނގު އަވަށު ކަނބަލުންގެ މިރުސްދަނޑު ހެއްދުމުގެ މަސައްކަތްތަކުގައި، އެކަމަނާވަނީ ހިންގުންތެރިއެއްގެ ދައުރު މުރާލިކަމާއެކު އަދާކުރައްވާފައެވެ. އެމަސައްކަތުން ހޯދުނު ފައިސާއިންވަނީ ރަށުގެ ޢުމްރާނީ ތަރައްޤީއަށްޓަކައި ހޭދަ ކުރެވިފައެވެ. އެކަމަނާވަނީ &#8220;މަސްޖިދުއްނިޝާ&#8221; (ހުޅަނގުއަވަށު އަންހެނުންގެ ނަމާދުގެ) މިސްކިތް ބެލެހެއްޓުމުގެ ޒިންމާ އުފުއްލަވާފައެވެ. ހުޅަނގު އަވަށު ކަނބަލުންގެ ބާނީ އަކީ އެކަމަނާކަމުގަ ދެންނެވުމީ ގިނަބަޔަކު އިއްތިފާގުވެލައްވާނެ ހަގީގަތެކެވެ.

އެކަމަނާގެ ޢިލްމީވޮށުން ތަރުބިއްޔަތު ވެވަޑައިގެންނެވި ގިނަ ބޭބޭފުޅުންނަކީ ޙިދުމަތްތެރި ޝަޙްސިއްޔަތުންނެވެ. މިގޮތުން، ކީރީތި ޤްރްއާން އުނގަންނައިދިނުމުގައި ޙަރަކާތްތެރިވަމުންދާ އެކަމަނާގެ ދަރިކަނބަލުން (ދޭލިޔާގޭ) ޢާއިޝަތު ޢަލީ އާއި ، ދަރިކަލުން &#8221; ކުރީގެ ކުޑަކަތީބު &#8221; ބަހާރުގޭ (އަލްމަރްހޫމް) އިބްރާހީމް ޢަފީފަކީވެސް އެކަމަނާގެ ދަރިވަރުންނެވެ. މިހާރުގެ ކައުންސިލްގެ ރައީސް، މާމަ ދަރިކަލުން ޙުސެއިން ޢަފީފް އިބްރާހީމާއި، ކައުންސިލް މެމްބަރު، މުނިމާމަ ދަރިކަލުން ރައްޒާން ޒަރީރަކީވެސް އެކަމަނާގެ ދަރިވަރުންނެވެ. މި ލިސްޓްގައި ހަމައެކަނި އެކަމަނާގެ ބޭބޭފުޅުން މިހިމަނާލީ ފަސޭހަ ކޮށްލުމުގެ ގޮތުންނެވެ. އެކަމަނާގެ ދަރިވަރުންގެ އަދަދު ގުނާލެވޭވަރަށްވުރެ މާގިނައެވެ. އެއީ އެދުރުވެރިކަމުގެ ރޮނގުން ލާމަސީލު މިސާލެކެވެ. އެކަމަނާއަކީ ދީލަތި ބޭކަނބަލެކެވެ. އެއީ ޚުލްޤުހެޔޮ މަންމައެކެވެ. އޯގާތެރި މުނިމާމައެކެވެ. ހިތްހެޔޮ ނަރު މާމައެކެވެ.<figure id="attachment_707" style="max-width: 1280px" class="wp-caption aligncenter">

<img class="size-full wp-image-707" src="http://localhost/raiydhalha/wp-content/uploads/2019/07/image6.jpeg" alt="" width="1280" height="1166" srcset="http://localhost/raiydhalha/wp-content/uploads/2019/07/image6.jpeg 1280w, http://localhost/raiydhalha/wp-content/uploads/2019/07/image6-300x273.jpeg 300w, http://localhost/raiydhalha/wp-content/uploads/2019/07/image6-768x700.jpeg 768w, http://localhost/raiydhalha/wp-content/uploads/2019/07/image6-1024x933.jpeg 1024w" sizes="(max-width: 1280px) 100vw, 1280px" /> <figcaption class="wp-caption-text">މަރްޔަމް ހުސެއިންގެ ބައެއް މާމަ ދަރިކަލުން</figcaption></figure> 

ޢިލްމީ އަދި ފަންނީ ރޮނގުން މިއަދު މީދޫގެ މުޖްތަމަޢުގައި ބިނާކުރެވިފައިވާ ދަރީންނަކީ އެކަމަނާގެ މަދަރުސާއިން އުނގެނިވަޑައިގެންނެވި ދަރިވަރުންނެވެ. އެކަމަނާ ދުނިޔެ ދުނިޔެ ދޫކުރައްވާ ދެމިއޮތުމުގެ ޢާލަމަށް ދަތުރުކުރެއްވީ މީލާދީ ސަނަތުން 04 އޮގަސްޓް 2013 ގައެވެ. ފަސްދާނުވެޑުވިފައިވަނީ ރ.މީދޫ ގަބުރުސްތާނުގައެވެ. މިއަދު އެކަމަނާ މިދުނިޔޭގައި ނުވިނަމަވެސް އެ ޒިކުރާނާތައް ފަނޑުވުމެއްނެތި އާލާވަމުން ދާނޭކަން ޔަޤީނެވެ. މާތްﷲ އެކަމަނާއަށް ހެޔޮ ރަޙްމަތްލައްވައި ސުވަރުގޭގެ ދާއިމީ ނިޢުމަތް މިންވަރު ކޮށްދެއްވާށި! އެކަމަނާ ކުރެއްވި ގިނަގުނަ ޙިދުމަތްތަކުގެ ހެޔޮ ބަދަލު ދެއްވާށި! އާމީން

&nbsp;

&nbsp;

ޙަވާލާ :

ޢާރިފާ ޢަލީ / ނަރުގިސް

ޙުސައިން ޢަފީފް އިބްރާހީމް / ބަހާރުގ

ޙަރިއްޔާ އަޙްމަދު / ރަސްމާދޫގެ

އާމިނަތު އަޙްމަދު / ބަހާރުގެ

ރ. މީދޫ ކައުންސިލް އިދާރާ

މީދޫ ޖަމްޢިއްޔަތުއްޞަލާޙް

މީދޫ އެކުވެރި ކުލަބު